# Settings

**Beállítások**
Ezen menüpont alatt
szerepelnek azok a lehetőségek, amelyek biztonsági
vagy kezelési szempontból fontosak lehetnek minden
valamirevaló uralkodó számára.
**Email értesítők**
A játék egyik igen
hasznos funkciója az értesítők
kiküldése. Értesítőt minden új
üzenetről, vagy az országod
vonatkozásában történt
legtöbb (tehát nem minden) eseményről
kérhetsz. Ezt úgy teheted meg, hogy a megfelelő
checkboxokat (kis négyzet a sorok előtt)
bejelölöd. Ahhoz, hogy a módosítást
érvényesítsd, az "Érvényesít"
gombra kell kattintanod.
**FONTOS!** Felhívjuk a figyelmedet arra, hogy ha az email
értesítő opció be van kapcsolva, akkor minden
egyes eseményről külön kapsz
értesítést emailben. Ami azt jelenti, hogy
elég sok leveled érkezhet tőlünk. Javasoljuk,
hogy amikor nincs rá szükséged, kapcsold ki az
értesítőket.
**Asztali értesítők**
Azoknál a böngészőknél, amik képesek a HTML5 asztali értesítéseit kezelni
(ez jelenleg a Google Chrome böngésző), beállítható, hogy az értesítésekről
ne csak olyan villogókat kapj, amiket csak akkor látsz, ha a Hódító oldala
az aktív a számítógépeden, hanem olyan asztali értesítéseket is, amik akkor is
megjelennek, ha a böngésződ le van kicsinyítve, vagy éppen más alkalmazást
futtatsz az előtérben. Az asztali értesítő csak akkor működik, ha az
érintett Hódítós országodba be vagy lépve! Az értesítőt engedélyezni kell,
vagy a Google Chrome beállításai között, vagy a Hódító Beállítások
menüpontjában az "Asztali értesítők engedélyezése" gombra kattintva. Ekkor a
böngésződ megkérdezi, hogy engedélyezni szeretnéd-e az értesítőket. Ha már
engedélyezted, vagy letiltottad, vagy olyan böngészőt használsz, ami nem
kezel ilyen értesítéseket, akkor erre a gombra kattintva nem fog történni
semmi.
Beállíthatod, hogy mely eseményekről szeretnél asztali értesítést kapni,
valamint azt is, hogy az adott értesítésre kattintva fókuszba kerüljön-e az
adott ország a böngésződben. Ez utóbbi sajnos nem működik közvetlenül, egy
körüljárás szükséges hozzá, ezért amennyiben ezt választod, a fókuszba
kerüléskor egy plusz értesítést le kell okéznod.
**Ha változtattad, hogy mely eseményekről kérsz értesítést, akkor az
országba ismét be kell lépned a változások életbe lépéséhez!**
**Jelszó, felhasználói név és e-mail cím változtatása**
Itt lehetőséget
biztosítunk számodra, hogy felhasználói nevedet és/vagy jelszavadat
megváltoztathasd. Erre akkor lehet szükség, ha valaki
tudomást szerzett a mostani belépési adataidról, és nem
szeretnéd, ha visszaélnének vele.
A felhasználói név, jelszó, és országnév nem egyezhetnek meg! Ebben az esetben ugyanis a
belépési adataid
könnyen kitalálhatóak lennének, amivel vissza lehet
élni.
**FONTOS!** Belépési adataidat NE add kölcsön senkinek, mert
könnyen visszaélhetnek vele. Ha egy időszakban nem
tudod irányítani országodat, akkor inkább tedd
szabadságra (lásd kicsit lentebb a **Szabadságok**
résznél). Így biztos lehetsz abban, hogy senki nem
nyúl hozzá Rajtad kívül.
**FONTOS!** A
játék adminisztrátorai nem vállalnak
semmiféle felelősséget a belépési adatokkal
történő visszaélésekből
eredő károkért, valamint nem áll
módjukban a károkat kompenzálni.
Lehetőséged van
továbbá az email címed
megváltoztatására is. Meg kell adnod, hogy mire
szeretnéd változtatni az emailcímed, majd
igényed felkerül egy 1 hónapos
várólistára. (Ha meggondolnád Magad, ez alatt az
egy hónap alatt bármikor visszavonhatod az aktuális
címváltoztatási kérelmedet.) Az egy hónap
elteltével az email címed automatikusan az újonnan
megadott lesz.
**Ország törlése**
Ha valamiért nem
tudnád folytatni a játékot és
országodat törölni szeretnéd, azt is a
Beállítások menüpontban teheted meg. Itt meg
kell adnod a törlendő országhoz tartozó
érvényes jelszavadat és email címedet, majd a
"Töröl" gombra kattintva megszüntetheted az
országot.
**FONTOS!** Az ország törlése végleges és
visszavonhatatlan. Semmilyen esetben nincs lehetőség a
törölt ország
visszaállítására.
**Szabadság**
A szabadság opció
abban nyújt segítséget, hogy ha hosszabb ideig nem
tudnál országoddal foglalkozni, biztonságban tudhasd
azt.
A szabadság alatt országod nem támadható,
alvilági tevékenységeket nem folytathatnak ellene
és varázsolni sem varázsolhatnak rá (kivéve az információszerző
varázslatokat), ám
a védettségért cserébe országod a
szabadság ideje alatt nem fejlődik.
A
szabadság minimális időtartama 5 óra. Ez alatt
az idő alatt nem fogsz tudni belépni a
játékba!
Továbbá felhívjuk a figyelmedet arra, hogy az
adminisztrátoroknak nem áll módjukban a
szabadság idejét lecsökkenteni, és a
szabadságon levő országokat az 5 óra
lejárta előtt visszaengedni a játékba.
Kérjük tehát, hogy csak akkor használd ezt az
opciót, ha biztos vagy abban, hogy minimum 5 órán át nem
fogsz belépni.
Bár a szabadság minimuma 5 óra, alapvetően hosszabb távú távollétre van
kitalálva. Ezért ha 72 órán belül térsz vissza a játékba, akkor a
visszatérésed katonai akciónak számít, ami után 12 óráig nem mehetsz újra
szabadságra.
A kivehető szabadság maximuma attól függ, hogy milyen régóta játszol. Minden
játékban töltött aktív körért kapsz egy kör kivehető szabadságot. Minden
szabadságon töltött kör ezt csökkenti. (Anarchista csoportban a kivehető
szabadság ideje korlátlan.)
A szabadság feltételei: az elmúlt 3 órában nem végezhettél tolvajakciót,
ártó varázslatot, nem indíthattál katonai támadást, nem
lehet kiküldött sereged (támadásra, segítségre, vagy támadásban segítésre
küldve), saját varázslói és alvilági készültségednek 100%-on kell lennie
(*), és még legalább 25 kör kivehető szabadsággal kell rendelkezned. Ha
nem felelsz meg ezeknek a feltételeknek, akkor a szabadság gomb megnyomásával
csak JELZED szabadságrameneteli szándékodat, ami az előző feltételek
teljesülésekor fog életbe lépni, a szabadág 5 órás minimuma onnantól kezdődik.
A legfelső szinten (1/A csoport) a szabadság nem véd meg a szövetségi támadástól!
Ugyanitt, a szövetségi támadások kiszámíthatósága érdekében ha 12 órán belül
nem térsz vissza a szabadságról, akkor legközelebb csak a 72 óra elteltével
fogsz tudni visszajönni.
(*) Saját varázslói és alvilági készültség = az a 0% és 100% közötti érték,
ami csak a saját akcióid által csökken, a körváltások
alkalmával a megszokott módon regenerálódik, és ellenfeleid ártó akciói nem
csökkentik.
**FONTOS!** Attól, hogy szabadságra ment országod, a már úton levő seregek be fognak
ütni! A szabadság nem arra való, hogy egy már folyamatban lévő támadás elől
megmentsd országodat. Az a csata rendesen le fog zajlani, csupán új támadás
nem indítható az ország ellen!
**FONTOS!** Szabadság alatt az el nem férő seregek
(katonai egységek, tolvajok, varázslók), és a raktárakban el nem férő áruk elvesznek!
**FONTOS!** Ha országod területe meghaladja a
fellépési követelmények között szereplő maximum terület nagyságát, akkor
országod a szabadság ideje alatt körönként 1 hektárt veszít a területéből,
egészen addig, amíg a szabadságról vissza nem tér, a fellépési maximumot el
nem éri, vagy a pontlistából ki nem esik. Ha van üres területed, akkor
először az üres területek fogynak el, ha nincs, akkor a beépített területek
véletlenszerűen, ha már ez sincs, akkor az építés alatt álló területek
véletlenszerűen. (Anarchista csoportokat a területvesztés nem érint.)
**FONTOS!** Ha a kivehető szabadság 24 körre
csökken, akkor erről e-mailben és játékon belüli esemény formájában
értesítünk. Ha a kivehető szabadság elfogy, akkor egy ismételt értesítés
mellett az ország visszakerül az aktív játékba, tovább fejlődik, és onnantól kezdve ismét
támadható!
