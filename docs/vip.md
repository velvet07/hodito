# Vip

**VIP tagság**
A Hódító ingyenes játék. Mivel azonban a folyamatos üzemeltetés és
felügyelet sok pénzbe kerül, ezért arra kérünk, hogy ha tetszik a Hódító, akkor
támogasd a játékot. Ezt a támogatási rendszert nevezzük VIP tagságnak.
Támogatásodat rengeteg -- a Hódítót nem támogatók számára el nem érhető -- plusz kényelmi
lehetőséggel köszönjük meg.
**A VIP tagság előnyei**
A kényelmi lehetőségek:
- Reklámmentes belső játékkörnyezet.
- A bónusz automatikus jóváírása az adott nap első belépésekor.
- A bónusz összegének jóváírása a segélykeretbe az adott nap első
belépésekor. (Vagyis a napi bónusz összegét kétszer kapod meg.)
- Napi 5 piacralépési lehetőség.
- Szövetségi karaván, melynek segítségével a szövetségesek egymás között
nyersanyagot és pénzt cserélhetnek. ([Karaván súgó](help.php?topic=caravan.html))
- Helytartó, mely a következő funkciókat nyújtja: ([Helytartó súgó](help.php?topic=helytarto.html))
- Automatikus tekercsírás.
- Automatikus katonaképzés.
- Varázslatok automatikus kezelése, beleértve az ártó varázslatok
eltávolítását is.
- Drágakövek automatikus eladása.
- El nem férő katonák automatikus eladása.
- A gyors csoportból az ország nem törlődik 5 nap be nem lépés után.
- Az eseményeknél automatikus távolságkiírás.
- Hadüzenet küldésének lehetősége. ([Hadüzenet súgó](help.php?topic=haduzenet.html))
- Ha valakitől nem szeretnél üzenetet kapni, akkor mellőzési lehetőség,
ilyenkor az illető ország nem tud üzenetet küldeni Neked. ([Üzenetek súgó](help.php?topic=mail.html))
- Gyors értesítés az eseményekről és üzenetekről, a képernyő bal felső
sarkában, a logó alatt megjelenő villogó ikonok segítségével. ([Országod súgó](help.php?topic=main.html))
- A következő körváltás kezdetének jelzése az országadatok alatt. ([Országod súgó](help.php?topic=main.html))
- Áttekintő pontlista azokról az országokról, akikre kiemelten kíváncsi
vagy. ([Pontok súgó](help.php?topic=score.html))
- Új, olvasatlan üzenetek jelzése a belső fórumokon.
- A pontlistában hasznos pluszinformációk az országokról: összegyűjtött információk
azonnali elérése, statisztika az adott ország elleni akciók sikerességéről. ([Pontok súgó](help.php?topic=score.html))
- A saját, vagy szövetséges országok által készített kristálygömbök
eredményeinek mentési lehetősége. Ezáltal a szokásos egy napnál tovább is
megmaradnak az eredmények, valamint összetett keresési feltételekkel akár
keresni is lehet közöttük. ([Jegyzetek
súgó](help.php?topic=notes.html), [Események súgó](help.php?topic=news.html))
(Ez a lehetőség a hétvégi játékokban, az arénában és a párbajban nem elérhető.)
- A saját, vagy szövetséges országok által végzett épületfelmérések
eredményeinek mentési lehetősége. Ezáltal a szokásos egy hétnél tovább is
megmaradnak az eredmények, valamint összetett keresési feltételekkel akár
keresni is lehet közöttük. ([Jegyzetek
súgó](help.php?topic=notes.html), [Események súgó](help.php?topic=news.html))
(Ez a lehetőség a hétvégi játékokban, az arénában és a párbajban nem elérhető.)
- Az adott kör utolsó távolbalátásának vizuális megjelenítése az
országadatok alatt, így belépés után egyetlen pillantással látod, hogy
volt-e már távolbalátás az adott körben, jön-e feléd, vagy szövetségeseid
felé valaki, illetve egyetlen kattintással el tudod végezni a távolbalátás
varázslatot.
- A Tanácsadóknál figyelmeztetés a maximumot még el nem ért területekre,
valamint azokra a területekre, ahol a következő tekercskopáskor a maximum
alá csökkenés várható.
- Wap elérés (http://hodito.hu címen)
- Mobil elérés (modern mobiltelefonokra optimalizált megjelenítés a
wap-felület nyújtotta funkciókkal, a http://hodito.hu címen)
- [Android készülékekre
Eseményértesítő](help.php?topic=android.html) használatának lehetősége
Egyéb lehetőségek:
- Külön hétvégi játék a régi VIP tagoknak. ([VIP hétvégi játék súgó](help.php?topic=viphetvegi.html))
- Külön aréna csoport a régi VIP tagoknak. ([VIP Aréna súgó](help.php?topic=viparena.html))
- Részvételi lehetőség párbajokon ([Párbaj súgó](help.php?topic=parbaj.html))
- Időkorlát nélküli játék az Anarchista csoportban
Valamint természetesen VIP tagságoddal hozzájárulsz a játék üzemeltetéséhez, és
fejlesztéséhez.
**Hogyan lehetek VIP tag?**
Több módon is támogathatod a Hódítót, lehetőségeidtől és terveidtől függően ezek közül
választhatsz.
**1. PayPal fizetés, bankkártyás fizetés PayPal rendszeren keresztül**
Akár rövidebb, akár hosszabb időre meghosszabbíthatod VIP tagságodat
a nemzetközileg elismert PayPal fizetési rendszeren keresztül. A PayPal
lehetőséget biztosít bankkártyás fizetésre, valamint meglevő PayPal
egyenleged felhasználására.
**AKCIÓ!** Ezt a fizetési módot használva
visszavonásig 10%-kal több VIP kört kapsz ugyanannyi pénzért, mint a régi, SMS módozat esetében!
[Kattints ide a PayPal segítségével történő
bankkártyás fizetés részletes leírásához.](help.php?topic=paypal.html)
**2. Banki átutalás PayPal rendszeren keresztül**
Akár rövidebb, akár hosszabb időre meghosszabbíthatod VIP tagságodat
a PayPal rendszeren keresztül, banki átutalás segítségével. Ideális
megoldás, ha nincs bankkártyád, vagy nem szeretnéd használni azt, ugyanakkor
nem szeretnél esetleg egy teljes hónapot várni az utalás kézi
jóváírására.
**AKCIÓ!** Ezt a fizetési módot használva
visszavonásig 10%-kal több VIP kört kapsz ugyanannyi pénzért, mint a régi,
SMS módozat esetében!
[Kattints ide a banki utalás
PayPal rendszeren keresztüli használatáról szóló részletes leírásához.](help.php?topic=paypaltopup.html)
**3. Banki átutalás, banki befizetés**
Ha a fenti lehetőségek egyike sem áll rendelkezésedre, akkor lehetőséged van
a VIP tagság bankon keresztüli meghosszabbítására. Banki utalást csak
nagyobb összeg (egy éves tagság) esetén áll módunkban elfogadni, minden
utalásnak a Te oldaladról is plusz költségvonzatai vannak a bankod felé,
valamint az így érkezett tagsághosszabbítási kérelmek feldolgozása csak
havonta egyszer történik. Ezért hacsak nincs nagyon nyomós okod rá, inkább a
bankkártyás fizetést ajánljuk.
[Kattints ide részletes leírásért az
átutalásról, és ennek pontos működéséről.](help.php?topic=atutalas.html)
**4. Ingyenes VIP tagságra van esetleg lehetőség?**
Van néhány olyan lehetőség, amivel akár ingyen is VIP tag lehetsz. Ezekről
részletesen olvashatsz a [VIP tagság
ingyenesen](help.php?topic=ingyenvip.html) című súgóban.
**Több ország VIP taggá tétele**
A játékban több országod is lehet, akár a rendes játékban különböző
csoportokban, akár egy csoporton belül az anarchista csoportban (lásd: [országok összekapcsolása](link.php)). Ilyen esetben az első
(úgynevezett főországod) VIP tagsága ugyanannyiba kerül, mint másnak, hogy
senki ne érezze úgy, hogy a VIP tagság csak akkor éri meg, ha több országod
van. Ha
azonban országaidat a játékon belül "összekapcsoltad," úgy a többi országra
már sokkal kedvezményesebben kérhetsz VIP tagságot. A második fizetéssel
egyszerre már akár három országnak is adhatsz VIP tagságot.
[Kattints ide részletes leírásért,
hogy ezt hogyan teheted meg.](help.php?topic=tobbvip.html) Emeltdíjas telefonhíváson keresztül érkező támogatások
esetén ezt a kedvezményt nem tudjuk biztosítani.
**Mi szükség van erre a VIP
tagság dologra?**
Amióta a
játék irányítása, a fejlesztések és minden egyéb döntés ismét teljes
egészében visszakerült a kezünkbe, tapasztaltuk, hogy ez a játék csak akkor
tud igazán jól működni, ha komolyan odafigyelünk rá, teljes kapacitással. Ez
azonban azt jelenti, hogy nincs mellette idő azokra a projectekre, amikből
eddig az a bevétel származott, aminek köszönhetően a játék működni
tudott.
Vagyis vagy mással foglalkozunk, aminek következtében a játékban ismét
eldurvulnak a csalások, a nem elfogadható hangnem, a bárki bármit csinálhat
állapot (és mivel ez esetben a játék alap elképzelése csorbul, igen
valószínű, hogy nem sokáig üzemeltetnénk tovább); vagy a játéknak
önfenntartóvá kell válnia, és első körben az üzemeltetési költségeket, majd
később a bővítési és fejlesztési költségeket is saját magának kell
megtermelnie.
A VIP tagság senki számára nem kötelező. VIP tagjaink azonban minden
esetben elsőbbséget élveznek, és a kényelmi bővítések
kidolgozásánál az ő érdekeiket tartjuk szem előtt.
A játékban csak akkor várhatók komolyabb hardverbővítések,
ha ezt az anyagi erőforrásaink megengedik. Ugyanez igaz a fejlesztésekre is.
Csak az üzemeltetés, amikor a játék nem fejlődik, csak "van", havi
többszázezer forintba kerül, melyet saját pénzből már nem tudunk fedezni.
Ha tehát úgy gondolod, hogy tetszik a Hódító játék, szívesen játszol vele,
szeretnél a jövőben is játszani, akkor mindenképpen számítunk arra, hogy VIP
tagságoddal hozzájárulsz a játék működéséhez.
Köszönjük!
**Mikortól lehetek VIP tag?**
A Hódító 2 hét játékidő (normál sebességű csoportban) után ajánlja fel a VIP
tagság kipróbálásának konkrét lehetőségét. Amíg ez nem történik meg, addig
javasoljuk, hogy ismerkedj a játékkal, tanuld meg, hogy mi mire való, és
légy tisztában a játékmenettel. A 2 hét letelte után egy minden
kötelezettség nélküli próbaidőszakot ajánl fel a játék, ami alatt
megnézheted, hogy milyen előnyökkel jár a VIP tagság. Tapasztalataink
alapján ennek végére már mindenki tisztában van a Hódító lehetőségeivel,
tudja, hogy mi ez a játék, és el tudja dönteni, hogy tetszik-e, vagy sem. A
VIP tagság próbaideje alatt azt is pontosan látod, hogy a VIP tagság előnyei
hogyan működnek, ez alapján még jobban meg tudod ítélni, hogy VIP tagságoddal
támogatni szeretnéd-e a Hódítót, vagy sem.
A 2 hét előtt nem ajánljuk, hogy VIP tagságodat aktiváld, hiszen ekkor még
nem is feltétlenül tudod, hogy mire vállalkozol. Az országnevek elbírálása
egyesével történik, előfordulhat, hogy olyan névvel regisztráltál, amit a
játékban nem fogunk engedni, ekkor országodat töröljük. Ha országod VIP
tagsága aktív, a rossz névválasztás miatt akkor is törlésre kerül. A nevek
elbírálása akár néhány napot is igénybe vehet, ezért a 2 hét itt is egy
biztonságos időszak, amikorra már ezen az ellenőrzésen is átesett az
ország. Szintén gyakori hiba még, hogy regisztrációkor rossz e-mail cím
kerül megadásra. Ilyenkor az országot nem fogod tudni azonosítani, és
azonosítás hiányában törlésre kerül, akkor is, ha VIP tagsága aktív. Az
országot az első belépést követő 24. óra után tudod azonosítani, ha az
azonosítás 7 napon belül nem történik meg, az országot automatikusan
töröljük. Ezért a 2 hét itt is egy biztonságos idő.
**FONTOS!
Azzal, hogy országodat, vagy országaidat VIP taggá teszed, a játék
fenntartását segíted, amit azzal köszönünk meg, hogy a játékban néhány olyan
lehetőséget biztosítunk, ami mások számára nem elérhető. VIP tagságodnak
semmilyen jogkövetkezménye nincs, ezzel nem egy szolgáltatásra fizetsz elő.
A VIP tagság egyetlen és kizárólagos célja, hogy támogasd a játék
fenntartását. Ezzel nem mentesülsz a játék
szabályai alól, szabályszegés esetén országodra ugyanúgy vonatkoznak a
szankciók, mint bármely más országra! VIP országokra is a játék mindenkori
szabályai vonatkoznak! Amennyiben országodat bármilyen okból törölni vagyunk
kénytelenek, semmilyen követeléssel (sem anyagi, sem más) nem élhetsz, a még
esetlegesen hátralevő VIP körök elvesznek, azok másra át nem ruházhatók. Ha
bármilyen okból Te magad törlöd az országod, és még fennállt a VIP tagság, a
hátralevő VIP körök elvesznek, azok másra át nem ruházhatók. Bármikor
lehetőséged van arra, hogy valaki más országát juttasd VIP tagsághoz, erre
azonban csak a fent leírt módon van lehetőség, saját VIP köreidet másra át
nem ruházhatod. A VIP tagság körökben számolódik, ezért sem országod
szabadsága, sem egy esetleges átmeneti kitiltás nem csökkenti a VIP köröket.
Ha az összekapcsolt országok bármelyikét törlöd, vagy mi töröljük, akkor a
sorrend változatlan marad, csupán a kieső ország helyére kerül a következő
helyen szereplő ország, ha volt ilyen. Ha a főország kerül törlésre, akkor
a másodikként megadott ország válik főországgá.
Fontosnak tartjuk megemlíteni, hogy a VIP tagság váltása nem garantálja, hogy
mindig azonos játékélményt kapsz! A körülötted levő játékosok összetétele
folyamatosan változik, Te magad is léphetsz más csoportba, más játékosok
közé, illetve mi is áthelyezhetjük országodat más csoportba, más játékosok
közé. Ezért arra kérünk, hogy csak akkor válts VIP tagságot, ha azzal
valóban a játékot szeretnéd támogatni, nem pedig egy adott pozició
"biztosítása" a célod vele. Ez utóbbira ugyanis a VIP tagság nem
használható. Fenntartjuk a jogot, hogy VIP tagokat is más csoportba
helyezzünk, és/vagy más, játékon belüli eszközökkel szankcionáljunk, saját belátásunk
szerint, indoklási kötelezettség nélkül.
Banki átutalás kezdeményezését, bankkártyás fizetést, PayPal fizetést, vagy egyéb tagságváltási
mód használatát ráutaló magatartásnak értékeljük a fentiek tudomásulvételére és elfogadására.
**
