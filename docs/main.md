# Main

**Országod**
Itt nagyvonalakban
leírjuk, hogy mire szolgál az Országod
menü, milyen információkat találsz
benne. Az Országod menü látogatásakor mindig a
legfrissebb adatokat láthatod, mindig az aktuális
állásodat figyelheted meg.
**Az Országod menüben szereplő adatok, információk**
Az ország vizuális térképén látod országod fejlettségét. Ahogy növeled
a területedet, és ahogy különböző fajta épületeket építesz, úgy változik az
országod térképe is:
A térképnek nincs funkcionális feladata, csupán az országod vizuális
megjelenítését szolgálja. Amint az egérrel a térkép fölé mész, megjelennek
az ország lényeges, számszerű adatai. Lásd lent.
A vizuális megjelenítést kikapcsolhatod a Beállítások menüpontban a "Vegyes"
fülnél, illetve automatikusan kikapcsol, amint az 1700 hektáros területet
eléred.
**Számszerű, konkrét adatok:**
Itt találhatók az országodra vonatkozó információk: a hadsereged összetétele
részletesen leírva, a morál, a harci kedv, országod nagysága, pénzed, rúnád
mennyisége.
- Országod sorszáma, ez mindenkinek különböző a játékban.
- A csoport, amelyikben országod játszik (bővebben a [Csoportrendszer
Súgó](help.php?topic=group.html)nál).
- A foglalkoztatottságodat jelzi. Ha nincs elég embered, akkor a zárójelben
található piros szám mutatja hogy hány ember hiányzik ahhoz, hogy minden
épületed működjön (bővebben az [Intéző
Súgó](help.php?topic=priority.html)nál).
- Az első szám a helyezésed (ami az értéked alapján dől el), a második szám
pedig a csoportodban játszó összes ország száma.
- Itt jelennek meg az üzeneteid. Alapesetben az "üzenetek olvasása" felirat
látható (mögötte zárójelben a még nem törölt üzenetek száma). Ha nincs
üzeneted, akkor ez a felirat nem jelenik meg. Ha új üzeneted érkezik, és még
nem olvastad, akkor a főmenüben a felirat megváltozik, és nagybetűvel
figyelmeztet, hogy üzeneted jött.
**FONTOS!** Ha az üzenet értesítők opció (részletesebben a
[Beállítások Súgó](help.php?topic=settings.html)nál)
be van kapcsolva, akkor minden egyes új üzenetnél egy email is érkezik a
levelesládádba.
- Itt olvashatod az aktuális eseményeidet. A régi eseményeket nem jelzi
külön a rendszer: a "Régi események" gombra kattintva megtekintheted őket. Ha
olyan dolog történt, mely valamilyen módon érinti az országod, akkor a
főmenüben elolvashatod, közvetlenül az üzenetek kijelzése alatt.
**FONTOS!** Ha az esemény-értesítők opció (részletesebben a
[Beállítások Súgó](help.php?topic=settings.html)nál)
be van kapcsolva, akkor minden egyes országodat érintő eseménynél egy email
érkezik a levelesládádba.
**VIP tagjainknak...**
A körváltások kezdeti ideje a súgóban mindenki számára elérhető, VIP
tagjaink azonban az országadatok alatt az egyszerűség kedvéért
visszaszámlálásos formában láthatják, hogy a következő körváltás hány perc
múlva kezdődik. Így nem kell folyamatosan azt észben tartani, hogy mikor van
az adott csoport körváltása. (A kiírás nem frissül magától, az oldal
betöltésének idejében aktuális állapotot jelzi, ahogyan a kijelzett dátum
is.)
A körváltásig hátralévő idő mellett egy kis színes négyzetet találsz. Ez az
adott körben elvégzett utolsó távolbalátás eredményét mutatja meg, azonnal,
amint belépsz a játékba. A sárga négyzet azt jelöli, hogy még nem volt
távolbalátás az adott körben. A zöld négyzet azt jelöli, hogy volt már
távolbalátás, és a szerint nem jött sem feléd, sem szövetségeseid felé
egyetlen sereg sem (a távolbalátás UTÁN indított seregekről értelemszerűen
nincsen senkinek tudomása még). A piros négyzet azt jelöli, hogy volt már távolbalátás,
és tart sereg vagy feléd, vagy valamely szövetségesed felé. Bármilyen színű
is a négyzet, ha rákattintasz, akkor azonnal, minden további kérdés nélkül
egy távolbalátás varázslatot varázsol országod.
Bár nem szorosan a főmenühöz tartozik, fontosnak tartjuk itt megemlíteni,
hogy a játék folyamán a bal felső sarokban, a Hódító logó alatt különböző
ikonok segítenek abban, hogy tudd, ha valami történik országodban.
| | Ez az ikon jelzi, ha új üzeneted érkezett.
Az üzenetet az Országod menüpontból érheted el, de ha erre az ikonra
kattintasz, akkor azonnal az új üzenetekhez jutsz.
| | Ha szövetségben vagy,
és a szövetség fórumára új beírás érkezett, akkor ez az ikon jelenik meg. Az
ikonra kattintva közvetlenül a szövetségi fórum oldalra jutsz.
| | A nem
életbevágó eseményeket ez az ikon jelzi. Ezek az események elsősorban az
országod állapotváltozásával nem járó, illetve piaci tranzakciókat nem
érintő események. Az ikonra kattintva az Országod menüpontba jutsz, ahol
elolvashatod az eseményeket.
| | A piac ikon azt
jelzi, ha piacra kitett áruidból valaki vett, illetve azok a piacról
országodba visszaérkeztek (vagy rosszabb esetben a túl magas ár miatt elrabolták
azokat). Az ikonra kattintva az Országod menüpontba jutsz, ahol elolvashatod
az eseményeket.
| | Ez az ikon jelzi a
fontos eseményeket. Ilyen például ha megtámadtak, loptak országodtól stb. Az
ikonra kattintva az Országod menüpontba jutsz, ahol elolvashatod az
eseményeket.
A különböző ikonok egymás mellett jelennek meg, ha több különböző
eseményed/történésed van, akkor azokat mind egyszerre láthatod.
A játék percenként egyszer ellenőrzi, hogy történt-e olyan esemény, ami
miatt fel kell hívni a figyelmed valamire, így a villogó ikonok maximum
percenként egyszer változnak.
Ha valami történt, de a jelző egy perc után sem jelzi azt, akkor a böngésződ
nem frissítette az oldalt megfelelően, ilyenkor lépj ki a játékból, majd
lépj ismét be. Ez a jelenség böngészők sajátossága, nem a játék hibája.
A VIP tagságról bővebben a [VIP
súgóban](help.php?topic=vip.html) olvashatsz.
