# Thief

**Alvilág**
Minden háborúban vannak rejtett akciók, amelyeket jól
képzett tolvajok, bérgyilkosok hajtanak végre. Sokszor döntő szerep jut nekik a
hadviselés során: tőlük függhet, hogy sikerül-e leigázni az ellenséget, vagy
sem. Persze ők nem olyan megbízhatóak, mint a katonáid, akik akár életüket is
feláldozzák hazájukért. Tolvajaidat bizony néha elfogják, és sose lehetsz
biztos benne, nem járt-e el a szájuk.
Témakörök:
- [A tolvajbanda](#banda)
- [Kiket támadhatnak a tolvajok?](#kiket)
- [Az akciók sikeressége...](#siker)
- [A zsákmány...](#zsakmany)
- [A támadás...](#tamadas)
- [Alvilági tevékenységek](#tev)
**A tolvajbanda**
A tolvajok elég zárt közösségben élnek, nem
nagyon engednek maguk közé senkit. Mindenki
irányában bizalmatlanok, a saját hasznukra
törekszenek. A varázslókat és katonákat
is csak kényszerből tűrik meg maguk mellett: az
összehangolt csapatmunka számukra is több esélyt
ad a sikerre.
Tolvajaidnak sokféle
feladatot adhatsz (bővebben kicsit lentebb az [Alvilági
tevékenységek](#tev)nél). Van, amit
könnyebben hajtanak végre és van, amit sokkal
nehezebben. Azonban minden egyes akció csökkenti a tolvajaid
készültségét, függetlenül
attól, hogy sikeres volt-e vagy sem. Ha a tolvajok
készültsége 50% alá esik, akkor egy
ideig nem vetheted be őket semmilyen akcióban. (Kivéve a félelfet, aki
speciális faji adottságainak köszönhetően egészen 3%-ig használhatja a
készültségét haszon- és információszerző akciókra. Kifejezetten ártó
akciókra ő is csak 50%-ig használhatja.) Ugyanakkor
- lévén alvilági tevékenységről
szó - minden tolvajtevékenység rontja a
közhangulatot (lásd: [morál
súgó](help.php?topic=moral.html)).
**Kiket támadhatnak a
tolvajok?**
A tolvajoknak, ahhoz, hogy
bármely más országot zaklathassanak, a
varázslók segítségére kell hagyatkozniuk. A
varázslóknak ugyanis erejük
összpontosításával egy térkaput kell
nyitniuk a kiszemelt ország felé. (A térkapu
varázslatról bővebben a [varázslatok
súgó](help.php?topic=mystics.html)nál olvashatsz.) Csak akkor lophatsz
más országtól, ha:
- ugyanabban a csoportban játszik, mint Te,
- van nyitott térkapu az áldozat felé,
- a kiszemelt ország nem áll védelem alatt,
- nincs szabadságon,
- nem szövetségesed (bővebben lásd [szövetségek
súgó](help.php?topic=allies.html)),
- nincs vele megnemtámadási egyezményed.
Nem szükséges azonban,
hogy a nyitott térkapu közvetlenül közted és az
áldozat között legyen. Nyitott térkapunak
számít (vagyis ezen keresztül a kiszemelt ország
támadható), ha:
- Te nyitottál térkaput az ellenfélre,
- az ellenfél nyitott Rád térkaput,
- ha valamelyik szövetségesed rendelkezik nyitott
térkapuval a célpontra,
- ha a célpont nyitott térkaput valamelyik
szövetségesedre,
- ha a célpont valamelyik szövetségesére
nyitottál térkaput,
- ha a célpont valamelyik szövetségese rendelkezik nyitott
térkapuval Feléd.
**FONTOS!** Természetesen a térkapu
csak a fent leírt mélységig működik,
tehát ha a szövetségesed nyitott térkaput a
célpont szövetségesére, az a Te
szempontodból **NEM** számít nyitott
térkapunak a célpont felé!
**Az akciók
sikeressége...**
Hiába
próbálkoznak a tovajok mindig tökéletesen
végrehajtani minden feladatot, előfordulhat, hogy nem
teljesítik küldetésüket, elbuknak. A tolvajok
sikeressége a következő dolgoktól
függ:
- az akcióban résztvevő tolvajok
számától, az ellenfél tolvajainak
számához viszonyítva (ha több tolvajod van, mint akiknek helye van -- mert
például az üres helyen felül vettél még a piacról --, akkor is csak annyi
számít, amennyit országodban el lehet helyezni, és ugyanez igaz az
ellenfélre is!),
- a katonai moráltól,
- a tolvajok
készültségétől,
- az aktív varázslatoktól (lásd: [Varázslatok súgó](help.php?topic=mystics.html)),
- a tudományos
fejlettségedtől: minél több tolvajlási
tudománytekercs született tudósaid keze nyomán,
annál nagyobb eséllyel indulnak feladatuk
végrehajtására (Bővebben: [tudomány
súgó](help.php?topic=science.html)),
- valamint a saját országod és a célpont ország pontlistabeli helyezésének különbségétől (lásd "Számok" rész
lent).
**A zsákmány...**
Nyilvánvaló, hogy
minden tolvajbanda arra törekszik, hogy az általuk elcsent
zsákmány minél nagyobb legyen. Ez persze nem csak
tőlük függ, hanem különböző
más tényezők is szerepet játszanak benne. A
zsákmányszerzés mértéke a
következő dolgoktól függ:
- Országod milyen távol van a célponttól.
Minél messzebb van egymástól a két ország,
annál kisebb zsákmány várható.
- Milyen fajjal játszol, illetve ellenfeled milyen fajjal játszik. (Bővebben: [fajok súgó](help.php?topic=faj.html).)
**A támadás...**
- Ide kell beírnod annak az országnak a sorszámát, akit támadni szeretnél.
- Tolvajaid készültségét és harci kedvét (katonai morál) láthatod itt,
ezektől együttesen függ az akció sikeressége.
- Ennyi tolvajjal rendelkezel. Ha van általad nyitott térkapu, akkor azok
listája itt jelenik meg. A listán szereplő ország nevére kattintva a száma
automatikusan kiválasztódik és megjegyzésre kerül a háború és a mágia oldalon való
használatra is.
- Itt választhatod ki, hogy tolvajaid milyen akciót hajtsanak végre.
Miután kiadtad a
parancsot, tolvajaid elindulnak, hogy teljesítsék azt.
A varázslók által
nyitott térkapukon át behatolnak a célpontként kijelölt országba,
és szembeszállnak az ottani alvilággal. Legjobb
tudásuk szerint igyekeznek teljesíteni
kívánságod. A feladat
végrehajtása után - legyen az sikeres vagy
sikertelen - azonnal visszatérnek.
Ha tolvajaid sikerrel
járnak, akkor veszteségek
nélkül térnek haza otthonaikba az esetleges
zsákmánnyal (amiből valószínűleg
mindig jut a saját zsebükbe is). Ilyenkor a
pórul járt ország csak annyit
lát, hogy megint kirabolták, és
kétségbeesetten újabb tolvajokat
képez ki...
Előfordulhat
azonban, hogy az ellenfél felkészült a
támadásra, tolvajaid lebuknak és
néhányuk odaveszik vagy elfogják. Ebben az esetben
elképzelhető, hogy megfelelő vallatás
esetén elárulják, ki küldte őket. Persze
lehetőséged van mágiával segíteni
tolvajaidat: ha alkalmazod a megtévesztés
varázslatot (lásd: [varázslatok
súgó](help.php?topic=mystics.html)), az elkapott tolvajok - a mágia
hatására - lehet, hogy hazudnak ellenfelednek.
**Alvilági tevékenységek**
Tolvajaid speciális
feladatokra vannak kiképezve. Olyanokra, amelyeket sem a
katonák, sem a varázslók nem tudnak
véghezvinni. Kiképzésük során megtanultak
láthatatlanul mozogni, lopakodni, mindenféle
körülményhez alkalmazkodva is túlélni a
veszélyeket, amikkel minden egyes végrehajtott feladat
során szembenéznek. Milyen feladatokat adhatsz
nekik?
| **Épületek
felmérése** | Tolvajaid az ellenséges
ország beépítettségéről
készítenek Számodra részletes
jelentést. Arról, hogy milyen épületeket lehet
felépíteni, az [építés
súgó](help.php?topic=constr.html)ban olvashatsz részletesebben.
| **Szövetségek felmérése** |
Információkhoz juthatsz az ellenfél
szövetségi rendszerét (bővebben lásd: [szövetségek
súgó](help.php?topic=allies.html)) illetőleg.
| **Varázslók
meggyilkolása** |
Ha meggyilkolod ellenfeled varázslóit, sokkal kevesebb
esélye lesz más ország ellen vagy magára
sikeresen alkalmazni bármilyen varázslatot (A
varázslatokról bővebben a [varázslatok
súgó](help.php?topic=mystics.html)nál olvashatsz.).
| **Raktárak kirablása** |
Ebben az esetben megfoszthatod ellenfeled a raktárakban
felhalmozott
nyersanyagainak, fegyvereinek és drágaköveinek egy
részétől.
| **Pénz lopása** |
Megszerezheted ellenfeled aranyának egy részét.
Ilyenkor tolvajaid semmi mást nem hoznak el az adott
országból, csak aranykészletét
rövidítik meg.
| **Templomok kirablása** |
Ebben az esetben csak és kizárólag
rúnák megszerzése a cél.
| **Emberek elrablása** |
Lehetőséged van más ország népességéből embereket elrabolni. Ezzel
ellenfelednek igen súlyos gazdasági gondokat okozhatsz. Az embereknek
azonban csak a fele éli túl a viszontagságos utat, de ők a Te országodban
folytatják életüket.
| **Gyújtogatás** |
Más ország házait gyújthatod fel,
amivel az ott élő emberek lakóhelyét
szünteted meg.
**FONTOS!** Csak házat gyújthatsz
fel, más épületet nem!
| **Katonák meggyilkolása** |
Más ország katonai erejének
gyengítése. Minden - az ellenfél
országában kiképzett katonából
megölnek egy bizonyos százaléknyit.
| **Tudománytekercsek lopása
** |
Gyengítheted az ellenfeled, illetve erősítheted a
saját
tudományos fejlettségedet, a könyvtárak
(lásd: [építés
súgó](help.php?topic=constr.html)) igénybevétele
nélkül. Ha az akció sikeres, az ellopott tekercsek a Te
birtokodba kerülnek.
**FONTOS!** Csak olyan tekercset lophatsz,
amilyennel Te magad is rendelkezel országodban. Az
ellopott tekercsek típusának megoszlása megfelel
annak
az aránynak, ami a már országodban levő
tekercsek között áll fenn.
| **Seregek felmérése
** |
Tolvajaidat egy másik országba küldheted, hogy megtudd,
annak milyen seregei tartózkodnak hazájukon kívül.
| **Támadó seregek szándékának felmérése
** |
Megtudhatod, hogy az ellened és szövetségeseid ellen küldött seregek milyen
céllal támadnak. Ez a lehetőség a félelf speciális akciója, más fajok ezt
nem használhatják.
| **Számok**
A sikeres tolvajakciók 4%-kal csökkentik tolvajaid készültségét, míg lebukás esetén 7%-ot csökken. (Fajodtól
függően ez eltérhet.)
| **Számok**
Hogy egy tolvajakció sikeres-e, azt a tolvajok számán, katonai morálon, faji
módosítókon és varázslatokon kívül mégegy szempont befolyásolja: a
pontlista-beli helyezések különbsége.
A módosító képlete: A két ország helyezésbeli különbsége * 20 / csoportlétszám
Ha a módosító értéke kevesebb, mint 1, akkor 1-gyel számolj. A célország
védekezőerejét ezzel a módosítóval szorozd be.
| **Számok**
Ha sikerült bejutni az ellenfél országába, akkor az eredményességet
(mennyi zsákmányt hoznak el stb.) az értékbeli különbség befolyásolja.
Minden 100 pont különbség 1%-ot csökkent az eredményességen. (10.000 pont
különbség fölött tehát már eredménytelenek lesznek ezek az akciók, hiába
jutsz be sikeresen.)
| **Számok**
Néhány akció (varázslók meggyilkolása, emberrablás, gyújtogatás, katonák
gyilkolása, tűzgolyó, földrengés, tolvajok mérgezése) automatikus védelmet
eredményez, ami annyit jelent, hogy minél több ilyen támadásnak van egy
ország kitéve, annál kevésbé lesznek ezek eredményesek. A védelem mértéke
minden támadáskor az okozott kár függvényében emelkedik, és körönként
csökken. Erre a tényezőre nincsen rálátásod, így ezen akciók
eredményességének számításakor ezt a bizonytalansági tényezőt is kalkuláld
be.
| **Számok**
A tolvajok és varázslók készültsége a katonai morállal közösen, e kettő
átlagaként számít, mind támadáskor, mind védekezéskor. Ha például 50% a készültséged, de a katonai morálod 80%,
akkor 65%-kal kell számolnod. Ugyanígy ha a készültségedet leviszik 0%-ra,
akkor 80%-os morál mellett az nem lesz egyenlő a nullával, hanem 40%-ként
számít. 0%-os morál és 0%-os készültség mellett azonban az adott terület
védőereje nulla.
