# Parbaj

**Párbaj**
**Mi a párbaj?**
A párbaj a normál játéktól elkülönített kislétszámú csoport, ami a hétvégi
játékhoz, vagy az arénához hasonlít leginkább, annyi különbséggel, hogy a
résztvevőket itt Te határozhatod meg, és rövid idő alatt, nagyon gyors
körökkel játszódik.
**Mire jó a párbaj?**
A párbaj ideális bárkivel elrendezni nézeteltérésedet, egyforma alapokról
indulva. Ideális szövetséges országok egymás közötti játékára. Ideális több szövetség
egymás közötti vitáinak rendezésére. Ideális kisebb-nagyobb baráti
társaságok rövid szórakozására.
**Ki szervezheti?**
Párbajt bárki szervezhet, aki vip tag, és rendelkezik az
indításhoz szükséges vip körökkel. (Főország és kapcsolt ország is
szervezhet!) A vip körökre azért van szükség, mert a
párbaj indításának, és a nevezésnek feltétele, hogy a nevezési díjat betedd a
nyereményalapba. A nevezési díj minden esetben meghatározott számú vip kör,
mely a nyertesek között kerül szétosztásra. Lásd lent.
Szervezni akár
főországgal, akár kapcsolt országgal tudsz párbajt, azonban a
nevezési díjakat minden esetben a főországodról fogjuk levonni, ezért a
főországodnak kell rendelkeznie a megfelelő számú vip körrel. Ha a kapcsolt
országod nem rendelkezik ennyivel, attól még szervezhet párbajt, ha a
főország igen. Ha azonban a főország nem rendelkezik a megfelelő számú
körrel, csak a kapcsolt ország, akkor nem indíthatsz párbajt.
**Ki nevezhet be?**
Minden olyan ország jelentkezhet párbajra, aki legalább 5 vip sms-t
elküldött már (a banki utalás 26 sms-nek, a 672 kör bankkártyás hosszabbítás
pedig 2 sms-nek számít). (Főország,
és kapcsolt ország is nevezhet!) Az adott
párbajban való részvételről azonban minden esetben a párbaj szervezője dönt.
A nevezési díjat minden esetben a főországodról vonjuk le, ezért a
főországnak kell annyi vip körrel rendelkeznie, amennyi a nevezési díj. Ha
nyersz, akkor a nyereményt is a főországra írjuk jóvá, akkor is, ha nem a
főországoddal vettél részt a párbajban!
**Hogyan zajlik a szervezés?**
Ha úgy határozol, hogy párbajt szeretnél szervezni, először javasoljuk, hogy
döntsd el, kik vehetnek részt a párbajon. A párbaj megnyitásakor meg kell
határoznod, hogy hány fő vehet benne részt, ez 4 és 16 fő között akármennyi
lehet. Az egyes országok nevezési díja függ a résztvevők számától. Az összes
ország által összeadott nevezési díjnak legalább 400 vip körnek kell
lennie, ezért minél kevesebb fő indul a párbajon, a nevezési díj annál
magasabb. A 4 óránál hosszabb párbajok esetén a nevezési díj 2 óránként 200
vip kör. A nevezési díjat saját magad is megemelheted, így a párbaj végén
kiosztott nyeremény is magasabb lesz. A nyereményről részletesen
később.
A párbaj indításakor a szervező országnak ki kell fizetnie az összes
résztvevő után a nevezési díjat. Ezt a szervező ember főországáról vonjuk
le. Ezután a jelentkezők a nevezési díjat a
szervező országnak fizetik, így az ő országaikért befizetett nevezési díjat
a szervező visszakapja. (Ezt is a főországára természetesen.)
A nevezési díjak 30%-át a Hódító rendszere automatikusan leveszi, cserébe a
párbaj biztosításáért. A maradék nevezési díjak a párbaj nyereményalapját
képezik. Az első helyezett ország a fennmaradó vip körök 50%-át megkapja a párbaj
végén. A második helyezett 30%-ot, a harmadik helyezett a fennmaradó 20%-ot
kapja meg.
A párbaj indításának lépéseiként ki kell választani a résztvevő országok
számát, meg kell határozni az országonkénti nevezési díj mértékét (mely
szorozva a résztvevő országok számával legalább 400 kört ki kell, hogy
adjon, 4 óránál hosszabb párbajok esetén 2 óránként 200 kört), a párbaj hosszát (1 és 24 óra közötti időtartam), valamint a párbaj
kezdetét.
Lehetőséged van a kezdeti orszégfelépítéseket is meghatározni.
Meghatározhatsz vagy kizárhatsz fajokat, egységeket, épületeket, kezdő
nyersanyagot, és a kezdő terület nagysága felett is bizonyos mértékig
rendelkezhetsz.
A párbaj kezdete legkorábban az aktuális idő után 1 órával lehet, és maximum 10 nappal előre lehet
párbajt indítani a rendelkezésre álló szabad időkben. A szabad és a foglalt
időket a párbajnaptár folyamatosan jelzi.
Ha valaki párbajt szervez, akkor új párbajt annak végéig nem indíthat, és
más párbajra sem jelentkezhet, amíg az általa szervezett párbaj véget nem
ért.
Ha párbajt szervezel, célszerű valamilyen módon meggyőződni arról, hogy egy
ember nem hoz-e be két országot (saját kapcsolt országát) a párbajra a
tudtod nélkül. Hogy kit engedsz be, azt szervezőként minden esetben Te magad döntöd
el. Bármikor elkélpzelhető olyan párbaj is, amikor minden párbajozó 2-2
(vagy akár több) saját országgal vesz részt a párbajban, ezeket a szabályokat szervezőként Te
magad hozod, hiszen a párbajban az vesz részt, akit elfogadsz, más nem.
**Hogyan történik a nevezés?**
Ha egy meghirdetett, és még be nem telt párbajra szeretnél jelentkezni, csak
ki kell választani a megfelelő párbajt, és a párbaj oldalon a jelentkezési
gombra kattintani. Nevezni csak olyan ország nevezhet, amely már legalább 5
vip sms-t küldött, és rendelkezik a nevezéshez szükséges körök
számával.
A jelentkezés pillanatában a nevezési díjat nem vonjuk le, erre csak akkor
kerül sor, amikor a párbaj szervezője a nevezést elfogadja. Ilyenkor
levonjuk a jelentkező országtól a nevezési díjat, és innentől biztos, hogy
részt vesz a párbajban.
A szervező ország dönthet úgy is, hogy nem fogadja el a nevezést, ilyenkor a
jelentkezést visszautasíthatja, vagy nem fogadja el. Ilyenkor a nevezési díj
nem kerül levonásra, és a párbajban sem vehetsz részt.
**Hogy zajlik a párbaj?**
A párbajra jelentkezni, és jelentkezéseket elfogadni egészen a párbaj
kezdetéig lehet. Amikor a párbaj elkezdődik, minden résztvevő egy alap, 200
hektáros országot kap a párbaj csoportban. (Ez az alap ország eltérhet ettől,
amennyiben a párbaj szervezésekor más kezdőértékek lettek beállítva. A
pontos kezdőértékeket jelentkezés előtt a párbaj információi között
megtalálod.) Ide belépni a rendes országod
adataival lehet, de csoportnak a párbajt kell kiválasztani. A párbaj ideje
alatt a párbaj csoportjában levő ország jelszava nem változtatható, a rendes
országé igen.
A párbaj alatt nem használhatsz helytartót, mindent saját magadnak kell
elvégezned!
A párbajban nincsen védelem, nincs piac, nincs továbblépés más csoportba,
nincs szabadság, nincs hadüzenetküldési lehetőség. A körök 3 perces időközökkel követik egymást.
A párbaj csoportra a rendes játék szabályai vonatkoznak. Egyetlen különbség
a távolságok számítása, itt a kis csoportlétszám miatt a távolságok nem
lesznek olyan nagyok, mint az más hasonló helyzetben lenne.
A párbaj végén a győztes országok a nekik járó vip köröket megkapják
főországukra, és a párbaj eredményét a rendszer archíválja.
**Milyen korlátozásokkal rendelkezik a párbaj?**
A párbaj alatt a piac nem használható, szabadságra sem lehet menni, és a
párbajból kilépni sem lehet.
**Milyen nyeremények vannak?**
A párbaj első 3 helyezettje (függetlenül a résztvevők számától) kap
nyereményt. Nyereményként a nevezési díjként betett vip körök 70%-a kerül
kiosztásra. A teljes nyereményalap 50%-át az első helyezett kapja, 30%-át a
második helyezett, 20%-át pedig a harmadik helyezett. Az ennél rosszabb
helyezést elérő országok nem kapnak díjazást, a nevezési díjat nem kapják
vissza.
A nyereményeket a főországokra írjuk jóvá, akkor is, ha a párbajban nem
főországgal vettél részt!
**Meg lehet-e szüntetni egy párbajt?**
Ha a párbaj létrehozásáért (a párbajidő lefoglalásáért) a nevezési díjat a
szervező országtól levontuk, akkor a párbaj már nem szüntethető meg.
**Miért csak vip országok vehetnek részt a párbajban?**
A párbaj az igen pörgő lefolyásával erőforrásigényes feladat, melyet csak
azon játékosainknak kívánunk biztosítani, akik a játék fenntartásához
hozzájárulnak.
Kapcsolódó súgók:
[VIP súgó](help.php?topic=vip.html)
