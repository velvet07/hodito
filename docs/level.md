# Level

**Feljutás**
A játék egyik lényeges célja, hogy
folyamatosan egyre feljebb és feljebb juss a csoportok között, lásd [csoportrendszer súgó](help.php?topic=group.html), így egyre
jobb és jobb játékosokkal kerülj össze. Ehhez
teljesítened kell bizonyos feltételeket.
A feljutáshoz mindenképpen szükséges egy minimum
játékidő, hogy biztos legyen, hogy országod
hosszútávon is stabil, és talpon tud maradni.
Szükséges ezen kívül a jelenlegi
csoportod élén eltöltött idő is, hogy
bizonyítsd, hogy itt már mindent megtettél, amit csak
lehetett. (A top30%-ban eltöltött idő 1 körrel nő minden körben, amikor a
felső 30%-ban benne van országod. Ha innen kiesik, akkor körönként 3 kört
csökken - szabadság alatt is! **Ne feledd, hogy a csoport felső 30%-a nem
egyenlő a csoport felső harmadával!** Ha az 1/A szinten szövetségen kívül
vagy, akkor a helyezésed nulla, vagyis NEM vagy benne a felső 30%-ban, így
a top30% ideje csökken!)
A minimális föld minden ország esetében egyedi
érték, az adott csoportban valaha mért legnagyobb földterületed 85%-a. Ha országod területe ez
alá esik, akkor a fellépési feltételeknek nem felelsz meg, és országod
területét mindenképpen növelned kell. (Az 5. szintre való forduláskor ez
az érték nullázódik.)
A feljutás bizonyos maximum értékekhez is
kötött. Ilyen például a maximálisan
felvihető föld mennyisége. Ennek oka az, hogy a
következő szintre ne sokkal több földdel kerülj,
mint amennyivel ott rendelkeznek. Ha több földed van, mint amennyi a
feljutási maximum, akkor le kell bontanod néhány
általad kiválasztott épületet, a szokásos
módon: az építés menüpont alatt. A szabad
területeket nem fogja a rendszer beszámolni a maximum
kiszámításakor, a felesleges szabad területed
azonban a szintlépéskor elveszik!
Ha országod már több személyiséggel is rendelkezik (már körbejárta a
csoportrendszert), akkor a továbbjutás feltételei nehezebbek, ilyenkor nem a
top30%-ban szükséges eltöltened a minimum időt, hanem egy szűkebb mezőnyben.
A következő táblázat összefoglalja, hogy hány személyiséggel milyen
feltételeknek kell megfelelnek a top30%-ban eltöltött idő helyett:
| **Személyiségek** | **Feltétel**
| 2 | 336 kör a top22%-ban
| 3 | 336 kör a top15%-ban
| 4 | 336 kör a top10%-ban
| 5 | 336 kör a top8%-ban
| 6 | 336 kör a top6%-ban
| 7 | 336 kör a top4%-ban
| 8 | 336 kör a top1%-ban
| 9 és több | 336 kör a csoport első helyén
Az 1/A csoportban személyiségek számától függetlenül csak fixen 9000 hektár fölött
szükséges eltöltened a 336 kört. (Ha ezt soknak találod, akkor lehetőséged
van sokkal hamarabb is továbblépni, erről lent olvashatsz részletesebben.)
Ha országodnak még csak 1 személyiséget választhatsz, akkor a második
személyiség megszerzéséhez elegendő a 4000 hektárt elérned, és ott eltölteni
a 336 kört.
Abban a csoportban, ahova továbblépsz, nem lehet másik országod! Ha van,
akkor a rendszer nem fog engedni odalépni. Ne feledd, hogy az 5. szinten
ÖSSZESEN 1 országod lehet, tehát hiába akarnál esetleg az 1/A-ból másik
csoportba lépni, amíg az 5. szinten van országod, addig nem teheted ezt meg.
Ilyenkor azt az országot léptesd fel, hogy azon a szinten, ahova lépni
akarsz, ne legyen saját ország.
Az anarchista csoportok legfelső szintjéről nincs
továbbjutási lehetőség: ott a 2.
szint a legmagasabb, onnan feljebb nem lehet lépni, de újraindulni
igen, lásd lent.
Hogy a játék a legfelső szinten se váljon
értelmetlenné, lehetőséged van az
országod 5. szinten való
újraindítására. Ez esetben Te magad
választhatod meg, hogy melyik 5. szintű csoportba kerülj.
Sőt! Ilyenkor, ahányadik alkalommal játszod újra a játékot, annyi
személyiséget választhatsz országodnak! Ha tehát egyszer már feljutottál a
legfelső szintre, és onnan újraindultál az 5. szinten, akkor már két
személyiséget választhatsz. Ha már kétszer is jártál fent, akkor újraindulás
után már 3 személyisége is lehet országodnak stb. Lehetőség van arra is,
hogy ne a legfelső szintről indulj újra, hanem az 1/A csoportban
folyamatosan játszva egyik országoddal, egy másik országoddal már a második szintről
megtedd ezt. Ehhez az szükséges, hogy az 1/A csoportban levő országod megfeleljen a
minimum föld, a minimum játékidő, és személyiségek számától függetlenül a
top30%-ban eltöltött minimum idő követelményeinek (annak ellenére, hogy nem azzal lépsz, bizonyítanod
kell, hogy ott is megállod a helyed), valamint természetesen a második
szinten levő országgal is meg kell felelned a szintlépés feltételeinek. A plusz személyiség bónusza
ilyenkor is jár.
Lassú csoportból mindenképpen lassú csoportba
fogsz érkezni az 5. és 4. szintről való
továbblépéskor. Ugyanez igaz a gyors és az
anarchista csoportokra is: a gyors és az anarchista csoportokba
kerülsz. A 3. szint már más, anarchista csoportból
az anarchista csoport 2. szintjére jutsz tovább, de a gyors és lassú
csoportokból a 2. szint normál csoportjaiba fogsz
kerülni. A 2. szinten és fölötte már nincsenek
lassú és gyors sebességű csoportok.
Hogy megfelelsz-e a feljutási feltételeknek, illetve a Te
csoportod esetében mik ezek a feltételek, azt a
Szintlépő oldalon nézheted meg bármikor. Ha
teljesítesz minden feltételt, akkor innen is léphetsz
tovább.
**Választható feljutás:** A második
szinten két lehetőség közül választhatsz, hogy hova szeretnél
továbbmenni:
| **Második szintről**
| 1. szintre lépés. A második szinten 1000 kör
eltöltése után dönthetsz úgy, hogy fellépsz az 1/A csoportba. | 5. szinten újraindulás. A második szinten 2000 kör
eltöltése után dönthetsz úgy, hogy kihagyod az 1/A csoportot, és egyből
újraindulsz valamelyik 5. szinten.
Mindkét továbblépéshez szükséges a top30%-ban eltöltött 336 kör, és a
minimum földterületet meghaladó méretű ország. Az első
szintre csak akkor léphetsz fel, ha nincs ott országod. Az 5. szintre csak
akkor fordulhatsz közvetlenül a 2. szintről, ha van országod az első
szinten, és az teljesíti a minimum játékidő, a minimum földterület, és
személyiségek számától függetlenül a top30%-ban eltöltött idő feltételeit.
Ha a második szinten levő országod már több személyiséggel is rendelkezik,
akkor nem a top30%-ban szükséges eltöltenie a minimum időt, hanem egy
szűkebb mezőnyben, ahogyan azt fentebb olvashattad.
Az Anarchista csoportból való újrainduláskor
csak az anarchista csoport 5. szintjére kerülhetsz, ilyenkor nincsen
választási lehetőség.
**Könnyített fordulás az 1/A-ból:** A második
személyiség megszerzéséhez elegendő 4000 hektárt elérned az 1/A csoportban
az országoddal. Ha később (harmadik, negyedik stb. személyiség
megszerzéséhez) úgy
érzed, hogy a fix 9000 hektár nagyon sok az 1/A-ból való forduláshoz, akkor
lehetőséged van arra, hogy már fix 4000 hektárról fordulj. Ennek azonban ára
van! Míg 9000 hektárról fordulva országod plusz egy személyiséget
választhat, addig 4000 hektárról fordulva erre még nem kap lehetőséget.
Ahhoz, hogy a könnyített fordulással is plusz személyiséget kaphasson
országod, kétszer kell megtenned ezt az utat. Vagyis felmész 4000 hektárig,
és fordulsz, majd az 5. szinttől ismét eljutsz az 1/A-ba 4000 hektár fölé:
ekkor fordulva már Te is megkapod a plusz személyiségválasztás lehetőségét.
(A második szintről fordulva nem élhetsz a könnyített fordulás
lehetőségével, olyankor az 1/A csoportban lévő országoddal komolyabb
feltételeknek kell megfelelni: nemcsak a fix 9000 hektár fölött kell lennie,
de a top30%-ban is benne kell lennie. Ezért a második szintről való
fordulást csak az 1/A-ban nagyon aktívan játszók számára ajánljuk.)
A feljebblépésnél legyél figyelemmel a
következőkre: országod teljes egészében
megmarad, ugyanezt az országot fogod folytatni a felsőbb
szinten is. A piacon levő áruid, valamint a távol levő
(piacon, szövetségeseknek segítő, támadni kint
levő, vagy támadásból és segítségből hazafele tartó) seregeid nem mennek
fel. Célszerű tehát ezeket bevárni, és
csak a legjobb pillanatban feljebb lépni. A pénzedet, a
megírt tekercseket, valamint a rúnáidat mindet
átviheted, akárcsak a raktáraidban levő
nyersanyagokat. A fellépés után 3 óráig nem fogsz tudni elmenni
szabadságra. Ha szabadságra szeretnél menni, előbb tedd azt, és csak utána
lépj szintet, amikor a fenti szinten már ráérsz foglalkozni országoddal. A
fellépést követően az új csoportban 72 órás védelemmel kezdesz, kivéve ha a
legfelső szintre lépsz fel, ott csak 24 kör (kör!) védelem van. Az első 24
körben nem piacozhatsz. Szövetségi karavánt az első 3 körben nem tudsz
indítani (fogadni tudsz). Katonákat képezni az első 3 körben nem fogsz
tudni.
*Építés és felfedezés alatt levő területek eldobása.* Szintlépéskor
lehetőséged van arra, hogy az építés alatt levő területeidtől megszabadulj,
azokat az új szintre ne vidd magaddal. Miért hasznos ez? Elképzelhető, hogy
az új szinten nem oda szeretnél érkezni, ahova aktuális országméreteddel
érkeznél, hanem annál lejjebb. Ilyenkor saját magad kiválaszthatod, hogy
mely területektől szeretnél megszabadulni, azokat építés alá helyezed, majd
ennek az opciónak a bejelölésével lépsz szintet. Így az új szinten annyival
kevesebb területed lesz, amennyi területed építés alatt állt. A felfedezésre
küldött embereid és terület is elveszik ilyenkor. A legtöbb esetben
tökéletes az a hely, ahova normál esetben érkezel, és erre az opcióra nincs
szükség.
Az új szinten országodnak újra fajt és személyiséget kell választanod! Ez
lehet ugyanaz, ami előzőleg volt, vagy akár lehet teljesen más is. (Sőt, azt
is megteheted, hogy nem választasz egyiket sem.) Célszerű fellépés után
azonnal választanod, mivel amíg ezt nem teszed meg, addig a faji
sajátosságok és a személyiség biztosította előnyök nem érvényesülnek.
(Gondolj bele milyen kínos ha egy gnóm nem választ időben fajt, ekkor az
50%-os maximumai helyett csupán 30%-os maximumok érvényesülnek az első
körváltáskor, amikor a serege, tolvajai és varázslói jelentős része
dezertál az így kialakuló helyhiány miatt!)
A feljebblépés opcionális, országod akkor is
fejlődik, ha nem lépsz feljebb, a korlátok
elérésekor. Azonban ha több földet gyűjtesz, mint
amennyi a feljutási maximum, akkor rengeteg épületet kell
majd bontanod ahhoz, hogy továbbléphess! Ezért
célszerű időnként megnézni, hogy
megfelelsz-e a továbbjutás feltételeinek, és ha
igen, akkor továbblépni.
Bár fellépned nem kötelező, ha elég hosszú időt töltöttél a top30%-ban,
ezzel bizonyítva, hogy országod készenáll a nagyobb kihívásokra, akkor néped
nem fogja jószemmel nézni, hogy bár felléphetnél, mégsem teszed. Minél
tovább maradsz a csoport felső 30%-ában, néped annál elégedetlenebb lesz
vezetéseddel, és azt követelik, hogy lépj feljebb. Ennek a nyomásnak
ellenállhatsz, és a szokásos módszerekkel növelheted néped morálját, azonban
ne feledd, hogy ezt nem fogod tudni örökké csinálni, és néped egyre
elégedetlenebb lesz. Ha emiatt elkezdenek lázongani, akkor
javasoljuk, hogy lépj szintet. A lázongások folyamatosan erősödni fognak, és
egyre több épületed esik áldozatuk néped haragjának.
| **Számok**
Ha túl sok időt töltesz csoportod top30%-ában, akkor embereid morálja
csökkenni kezd. A lenti táblázatból láthatod, hogy hány top30%-ban eltöltött
kör után körönként mennyit csökken embereid morálja:
| 2000 kör alatt: | 0%
| 2000 kör után: | 1%
| 2100 kör után: | 2%
| 2200 kör után: | 3%
| 2300 kör után: | 4%
| 2400 kör után: | 5%
| 2500 kör után: | 6%
| 2600 kör után: | 7%
| 2700 kör után: | 8%
| 2800 kör után: | 9%
| 2900 kör után: | 10%
| 3000 kör után: | 11%
| 3100 kör után: | 12%
| 3200 kör után: | 13%
| 3300 kör után: | 14%
| 3400 kör után: | 15%
| 3500 kör után: | 16%
| 3600 kör után: | 17%
| 3700 kör után: | 18%
| 3800 kör után: | 19%
| 3900 kör után: | 20%
| 4000 kör után: | 21%
| 4100 kör után: | 22%
| 4200 kör után: | 23%
| 4300 kör után: | 24%
| 4400 kör után: | 25%
| 4500 kör után: | 26%
| 4600 kör után: | 27%
| 4700 kör után: | 28%
| 4800 kör után: | 29%
| 4900 kör után: | 30%
| 5000 kör után: | 31%
| 5100 kör után: | 32%
| 5200 kör után: | 33%
| 5300 kör után: | 34%
| 5400 kör után: | 35%
| 5500 kör után: | 36%
| 5600 kör után: | 37%
| 5700 kör után: | 38%
| 5800 kör után: | 39%
| 5900 kör után: | 40%
| 6000 kör után: | 41%
| 6100 kör után: | 42%
| 6200 kör után: | 43%
| 6300 kör után: | 44%
| 6400 kör után: | 45%
| 6500 kör után: | 46%
| 6600 kör után: | 47%
| 6700 kör után: | 48%
| 6800 kör után: | 49%
| 6900 kör után: | 50%
| 7000 kör után: | 51%
| 7100 kör után: | 52%
| 7200 kör után: | 53%
| 7300 kör után: | 54%
| 7400 kör után: | 55%
| 7500 kör után: | 56%
| 7600 kör után: | 57%
| 7700 kör után: | 58%
| 7800 kör után: | 59%
| 7900 kör után: | 60%
| 8000 kör után: | 61%
| 8100 kör után: | 62%
| 8200 kör után: | 63%
| 8300 kör után: | 64%
| 8400 kör után: | 65%
| 8500 kör után: | 66%
| 8600 kör után: | 67%
| 8700 kör után: | 68%
| 8800 kör után: | 69%
| 8900 kör után: | 70%
| 9000 kör után: | 71%
| 9100 kör után: | 72%
| 9200 kör után: | 73%
| 9300 kör után: | 74%
| 9400 kör után: | 75%
| 9500 kör után: | 76%
| 9600 kör után: | 77%
| 9700 kör után: | 78%
| 9800 kör után: | 79%
| 9900 kör után: | 80%
| 10000 kör után: | 81%
| 10100 kör után: | 82%
| 10200 kör után: | 83%
| 10300 kör után: | 84%
| 10400 kör után: | 85%
| 10500 kör után: | 86%
| 10600 kör után: | 87%
| 10700 kör után: | 88%
| 10800 kör után: | 89%
| 10900 kör után: | 90%
| 11000 kör után: | 91%
| 11100 kör után: | 92%
| 11200 kör után: | 93%
| 11300 kör után: | 94%
| 11400 kör után: | 95%
| 11500 kör után: | 96%
| 11600 kör után: | 97%
| 11700 kör után: | 98%
| 11800 kör után: | 99%
| 11900 kör után: | 100%
Ha több személyiséggel rendelkezik országod, akkor a fent említett top30%-beli lázongás
a saját országod továbblépéséhez szükséges top pozicióban eltöltött időre
vonatkozik.
Néhány plusz tanács: az új szinten 3 napos
védelemmel kezdesz. Ez azonban nem biztos, hogy elegendő
idő alkalmazkodni az ottani viszonyokhoz. Lehetséges, hogy
teljesen mások az erőviszonyok, mint a mostani szinteden.
Ezért jól készülj fel, és csak akkor
lépj tovább, ha már mindent rendben érzel.
Írásjogod egyből lesz, piacozni azonban csak 24
körrel a feljutás után fogsz tudni.
*Top30% az anarchista csoportban:* mivel az anarchista csoportban
hatalmas méretű országok jöhetnek létre, ezért a top30% számolásába az ilyen
hatalmas országokat nem vesszük bele. Ez azért jó, mert így sokkal többen
tudnak fellépni, nem szükséges nekik is irreális magasságokba építkezniük. A
számításra azok az országok nem számítanak bele (vagyis ennyivel többen
tudnak beférni a top30%-ba), akiknek a területe meghaladja a maximálisan
felvihető föld 5-szörösét.
*Top 1 helyezés szövetség esetén:* Előfordulhat, hogy egy szövetség több tagjánál is az
első hely a feljutás követelménye. Ilyenkor ha a szövetség egyik top1
igényes tagja az első helyezett, és a második helyezett ország ugyanannak a
szövetségnek a top1 igényes tagja, akkor a második helyezett ország top1
köre is növekszik. Ugyanez igaz a harmadik és a negyedik helyekre is.
Amennyiben a ranglistába nem szövetséges, vagy szövetséges de nem top1
igényes tag kerül, a top helyezés számolása rögtön félbeszakad. (Példa: 1.
helyen a szövetség egyik top1 igényes országa, 2. helyen a szövetség másik
top1 igényes országa, 3. helyen egy idegen ország, 4. helyen a szövetség
top1 igényes országa, 5. helyen a szövetség top1 igényes országa: ilyenkor
az 1. és a 2. helyen lévő ország top1 köre növekszik, a többieké nem, mert
őket megelőzi egy idegen ország. Másik példa: 1. helyen a szövetség egyik
top1 igényes országa, 2. helyen a szövetség egy top30% igényes országa, 3.
helyen a szövetség top1 igényes országa, 4. helyen a szövetség top1 igényes
országa: ebben az esetben hiába nincs idegen ország a szövetség tagjai
között, csak az első helyezett top1 köre fog növekedni, mert a második
helyen nem top1 igényes ország áll.)
**Ország lefagyasztása**
Előfordulhat olyan eset, amikor szintet lépnél már az országoddal, de egy
másik országod akadályoz ebben. Ilyen esetekre találtuk ki az ország
lefagyasztásának lehetőségét.
Ha országodat lefagyasztod, akkor abba nem léphetsz be, másik országgal
azonban ugyanarra a szintre/csoportba léphetsz. Ezzel lehetőséged van
kikerülni egy meglevő országodat. Miután kikerülted, a lefagyasztott
országot ismét visszahozhatod játékba az eredeti csoportjában, és
folytathatod a játékot.
Ha már van lefagyasztott országod, akkor új országot nem fagyaszthatsz le,
ameddig azt vissza nem hoztad játékba. Ehhez csak be kell lépned, és
amennyiben nincs más országod abban a csoportban (vagy 5. szint esetén az 5.
szinten), akkor a fagyasztás ezzel véget is ért.
Ahhoz, hogy egy országot lefagyaszthass, minden szövetségi kapcsolatot meg
kell szakítanod. Ez az alsó csoportokban azt jelenti, hogy magányos farkas
státuszt kell választanod országodnak, az 1/A csoportban pedig szövetségen
kívüli állapotban kell lenned. Az alsó csoportokban ezen kívül még az is
feltétele a fagyasztásnak, hogy a fagyasztandó ország legalább 48 köre szabadságon
legyen.
Fagyasztásból visszahozott ország esetén az ország visszakerül a
pontlistába, és ezzel az időponttal indítva szabadság kezdődik. Vagyis nem fogsz tudni egy
fagyasztásból visszahozott országgal azonnal játszani! Erre azért van
szükség, hogy a játékba visszatérve, a környezetednek legyen ideje
észrevenni országod megjelenését, ne váratlanul érje őket a
visszatérés.
A fagyasztásra csak már összekapcsolt országok esetén van lehetőség. Nem
megoldható tehát az, hogy 5. szintű országodat lefagyasztod, és új országot
regisztrálsz! Ez szabályellenes! Ha már van országod az 5. szinten (az
anarchista csoporton kívül), akkor új (nem anarchista) országot nem
regisztrálhatsz! Ezen a fagyasztás semmit nem változtat!
