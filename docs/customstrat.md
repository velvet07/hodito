# Customstrat

**Egyedi időszakok**
Az egyedi időszakok olyan kiegészítései a normál játékmenetnek, amik
hónapról hónapra más és más stratégiákat részesítenek előnyben. Ezzel
biztosítják azt a stratégiai változatosságot, ahol az kerül ki győztesen,
aki a legjobban képes alkalmazkodni az adott körülményekhez, és a lehető
legtöbb időszakot képes előnyére fordítani.
Az egyedi időszakok havonta változnak. Vannak pozitív, negatív, és vegyes
hatású események. Az események részletes leírását lejjebb találod. Minden
esetben a normál játékmenetet egészítik ki: valamilyen játékbeli tényező
módosításával, vagy valamilyen új játékelem beillesztésével.
Az egyedi időszakokat mindig előre meghirdetjük, hogy már a következő
hónapra is fel tudj készülni.
Az 5. szinten nincsenek egyedi időszakok. A 4. szinten, ismerkedő jelleggel
csak egy pozitív hatás érvényesül. A 3. szinten már az összes hatás közül
érvényesül egyszerre egy, legyen az akár pozitív, akár negatív, akár vegyes.
A 2. szinten szintén az összes hatás közül érvényesül egyszerre KETTŐ. Az 1.
szinten az összes hatás közül egyszerre HÁROM érvényesül, ezzel itt alakítva
ki a legnagyobb stratégiai változatosságot.
**
Az egyedi időszakokat bemutató lenti lista változhat és bővülhet!
**
| BŐ TERMÉS: | Napfény, eső, kellemes hűsítő szelek. Minden adott ahhoz, hogy a
gabonatermelés az átlagosnál eredményesebb legyen. Ez alatt az időszak alatt
a tanyák a normál időszakhoz képest 20%-kal több gabonát termelnek.
| RÁGCSÁLÓK: | A gabonaföldeken, minden óvintézkedés ellenére elszaporodtak a
rágcsálók, amik megdézsmálják a termést. A rágcsálók természetes ellenségei
hamarosan jókat lakmároznak majd. De addig, ez alatt az időszak alatt a
gabonatermelés a normál időszakhoz képest 10%-kal csökken.
| NYERSANYAG+: | Sokmillió évvel ezelőtt egy nagy katasztrófa rázta meg a
bolygót. Bányászaid most értek el ennek a korszaknak a maradványaihoz, és
ámuldoznak a mesés termelés lehetőségétől. Ez alatt az időszak alatt,
ameddig ezek az új feltárások kitartanak, minden nyersanyagtermelésed
20%-kal magasabb a normál időszakhoz képest.
| NYERSANYAG-: | Ahogy vannak jó időszakok a nyersanyagtermelésben, úgy vannak
rosszak is. A mostani ilyen. Embereid igyekeznek minél hamarabb túljutni a
kevésbé igéretes rétegeken. Addig a nyersanyagtermelésed 10%-kal alacsonyabb
a normál időszakhoz képest.
| ELIT+: | Messzi vidékekről elit zsoldosok érkeztek az országba, hogy tudásukat
átadják ifjú kollégáiknak. A képzések hatására az elit egységek harci kedve
magasabb az átlagosnál, és mennének támadni, szinte bármire. Ameddig tart ez
a lelkesedés, addig az elit egységek alap támadóértéke 5 pont helyett 6
pont.
| LOVAS+: | Messzi vidékekről híres lovasok érkeztek az országba, hogy tudásukat
átadják ifjú kollégáiknak. A képzések hatására a lovas egységek harci kedve
magasabb az átlagosnál, és mennének támadni, szinte bármire. Ameddig tart ez
a lelkesedés, addig a lovas egységek alap támadóértéke 6 pont helyett 7
pont.
| ÍJÁSZ+: | Messzi vidékekről híres íjászok érkeztek az országba, hogy tudásukat
átadják ifjú kollégáiknak. A képzések hatására az íjász egységek harci kedve
magasabb az átlagosnál, és a messzi célpontokat is nagyobb pontossággal
eltalálják. Ameddig tart ez a lelkesedés, addig az íjász egységek alap
védőértéke 6 pont helyett 7 pont.
| FÉNYES TELIHOLD: | Átok ül az országon. Telihold kúszott az égre, és el sem
mozdul onnan. Az éj leple alatt támadni próbáló seregeket mintha nappali
fény világítaná meg. Esélytelen, hogy óvatosan, rejtőzködve indítsanak
támadást, vagy akárcsak rejtve védekezzenek. Ameddig a hold ismét el nem
tűnik az égboltról, addig minden harci veszteség, beleértve az útközbeni
veszteségeket is, a normál veszteség duplája. (A mészárlás eredményére nem
vonatkozik.)
| DÉMONTÁMADÁS: | A környék összes országa felett hatalmas démonok repkednek, és
amint bárki kezében csillogó aranyat látnak, lecsapnak. Amíg a démonok az
égen vannak, addig minden ország aranya körönként egytized százalékkal csökken.
Csak teljes összefogással győzhető le a démonhorda, küldd hát a sereged Te
is a támadásukra. Minél nagyobb sereget küldesz, annál hamarabb ér véget ez a
rémálom. Amint a démonokat sikerül legyőzni, az arany csökkenése
megszűnik.
| ROBIN HOOD: | Ezúttal nem az erdőben vert tábort Robin Hood, hanem a piacok
körül. Minden piaci eladás bevételéből 10%-ot elrabol. Ennyivel kevesebbet
kap mindenki, aki a piacon bármit elad. Az elrabolt pénzt pedig szétosztja:
az adott kör "bevételét" az aktív országok egyenlő arányban kapják
meg.
| SÖTÉT NAPPALOK: | Teljesen felborult az idő, a nappalok sötétebbek, mint az
éjszakák. A sötétség leple alatt pedig katonáid sokkal ügyesebbek. Legyen
szó akár földfoglalásról, akár fosztogatásról, sereged ezidő alatt 10%-kal
nagyobb zsákmányt szerez sikeres támadás esetén. (A támadás sikeressége nem
módosul!)
| ZSUGORÁRU: | Egy balul sikerült varázslat nem várt mellékhatásaként az áruid
teljesen összementek. Ugyanúgy használhatók, mint máskor, de valahogy mégis
kevesebb helyet foglalnak. Idővel biztosan véget ér ez a varázslat, de amíg
tart, addig a raktár épületeidbe a megszokott mennyiségű áru háromszorosa
fér.
| DUPLA-VARÁZS: | Egy nagyon távoli, keleti országból érkező kereskedőtől
sikerült olyan hozzávalókat beszerezni, amikkel varázslóid sokkal
hatékonyabban tudnak dolgozni. Sajnos ezek a hozzávalók romlandók, így csak
rövid ideig élvezheted előnyüket, de addig minden varázslat kétszer annyi
ideig tart, mint normál esetben. Akár 72 körig! Az ártó varázslatok
is!
| JÁRVÁNY: | Ideje kitakarítani az utcákat és házakat, és füstölőket gyújtani,
mert a mostani állapotok mellett bármikor felütheti a fejét egy-egy
betegség. A környező országokban rengeteg megbetegedést jelentettek, járvány
tört ki! Nemcsak külső forrásból kaphatsz el betegségeket, hanem ez idő
alatt spontán megbetegedés is kezdődhet az országban!
| KISVILÁG: | Azt tartja a mondás, hogy "Milyen kicsi a világ!", és valóban! Ezt
most minden eddiginél jobban megtapasztalhatod. Minden ország távolsága
ugyanis megfeleződik ez alatt az időszak alatt. (Minimum 2 kör marad
továbbra is.) Akit eddig nem tudtál elérni, arra most esélyed van. Akitől
eddig biztonságban érezted magad, attól most nem teheted.
| KÜLÖNADÓ: | A Császár építkezései új lendületet vettek, és rengeteg új
nyersanyagra van szüksége. Minden ország számára kijelölt egy teljesítendő
mennyiséget, amit le kell adni. Ez országonként eltérő lehet. Ameddig ezt a
mennyiséget nem teljesíted, addig minden haderő, mágikus erő és alvilági erő
10%-kal alacsonyabb. Siess a teljesítéssel, és lehetséges, hogy mindenki
másnál erősebb leszel, kihasználva átmeneti gyengeségeiket!
| DRÁGA DRÁGAKÖVEK: | A Császár építkezéséhez most aztán minden drágakőre
szükség van, ezért ez alatt az időszak alatt minden egyéb tényezőtől
függetlenül fixen 2000 aranyon tartja a drágakő árfolyamát.
| TUDOMÁNY HÓNAPJA: | A tudás nagy kincs! Ezt szem előtt tartva a Császár
meghirdette a Tudomány Hónapját, amikor minden tudományos fejlettséget
megjutalmaz. Minden tudományos terület maximuma 5%-kal magasabb, mint a
normál időszakban, de maximum 55%. A lakáshelyzet is. Élőhalottnak
is.
| VÁSÁR HÓNAPJA: | Ebben a hónapban a Császár a helyi kis piacok jelentőségét
hangsúlyozza. Minden piac épület automatikusan elad egy bányányi termelést
minden típusú nyersanyagból (a raktárban lévő áruidból), hosszútávú piaci
átlagáron. Ehhez nem használ el piaci belépőt, az aranyat automatikusan
megkapod.
| MEGTAKARÍTÁSOK HÓNAPJA: | A népesség az adóból befolyó pénz felét nem az
országod arany készletébe fizeti be, hanem a segélykeret megtakarítás
részébe.
