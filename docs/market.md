# Market

**Piac**
A piac az országok
közötti adás-vétel
lebonyolításának helyszíne.
Ha valamilyen nyersanyagból bővelkedsz, illetve hadsereged
létszámát csökkenteni szeretnéd, vagy
tekercseidből szeretnél eladni, itt
vevőt találhatsz az eladó áruidra. Ugyanez
igaz fordítva is: ha valamiből hiányt szenvedsz,
vagy sürgősen jól képzett katonákra
lenne szükséged, itt bármihez
hozzájuthatsz jó áron.
**A piac
működése **
A piac
működése nagyjából kimerül az
áruk eladásában, és az áruk
megvételében.
- Árufajták.
- Az adott árufajtából, a képen a 4-es számú nyíllal jelzett áron
aktuálisan kint lévő mennyiség.
- A Te raktáraidban ennyi található az adott áruból.
- A piacon kínált áru egységára.
- Az általad megvásárolható mennyiség. (Ne feledd ha nem férnek el a
raktáraidban a javaid, akkor a felesleg körváltáskor elveszik, és ha a
raktárak nem üzemelnek (lásd [intéző
súgó](help.php?topic=priority.html)), akkor 0 fér el mindenből!)
- Itt kell megadnod, hogy miből mennyit szeretnél megvásárolni.
- Itt adhatod meg, hogy milyen egységáron szeretnéd eladni a kijelölt
javaidat.
- Ide kell beírnod az eladni kívánt mennyiséget.
- Itt kell kiválasztanod, hogy milyen árufajtát szeretnél eladni.
Ha valamit szeretnél
venni, akkor a kijelzett maximális mennyiséget, vagy
annál kevesebbet vásárolhatsz -
értelemszerűen a pénz határt szab.
A piac mindig a rajta szereplő termékfajták
mindegyikéből a legolcsóbban kínált
mennyiséget és árat mutatja.
Ha el szeretnél adni
valamit, akkor a vevőtáblázat alatt
adhatod meg, hogy miből mennyit kivánsz eladni, és
annak darabját hány aranyért. A piacra
küldött áruk minimum fél órán
át nem kerülnek fel a
piacra, de legkésőbb 3 órán belül
megjelennek azon, mint eladásra kínált áru. A
megjelenést követő 24 órán át nem
eladott áruk visszakerülnek az eladójukhoz. Minden árut
maximum 50.000 arany egységáron kínálhatsz a piacon.
**FONTOS!** A piacra küldött áruk
azonnal eltűnnek országod készletéből,
valamint a megvásárolt áruk azonnal megjelennek ott.
Így ne feledkezz meg időben gondoskodni a
megvásárolt áruk és katonák
férőhelyéről!
**FONTOS!** A piacra kitett áru a megjelenését követő 24
órában marad csak a piacon. Ha ezidő alatt nem vette meg senki, akkor a
piacról az áru kikerül, és visszakapod. A piacon el nem adott árukat minden
esetben a piacról kikerülést követő körváltás után kapod vissza. Ez azért
lényeges, mert ha így több árud, vagy katonád lenne, mint aminek hely van,
akkor egy teljes környi időd van arra, hogy kezdj vele valamit.
A piacról, a kikerülést követő 24
óra elteltével az árud visszavonásra kerül. Azt nem kapod azonnal vissza, csak a
következő körváltás végén. A piacról történő visszavonás és a körváltás
utáni, országodba visszaérkezés közötti időszakban az áruk sehol nem érhetők
el.
A játékban 3
különböző piac létezik,
különválasztandó az eladásra
kínált árukat. Minden piacot 3-szor
látogathatsz
egy naptári napon (a naptári nap az egyezményes nemzetközi idő (UTC)
szerinti napot jelenti), és minden látogatás
alkalmával 20 percet tölthetsz benn. Ha a 20 perc még
nem telt el, ám Te mégis elhagytad a piacot, és
még a 20 percen belül ismét látogatod, akkor ez
továbbra is ugyanannak a látogatásnak fog
számítani, nem pedig újnak.
**FONTOS!** Minden csoportnak külön piaca van. Mindig csak a
saját csoportod piacát
látogathatod.
Most pedig lássuk, milyen
piacok vannak:
**Ahmed, a rabszolgakereskedő**
Ahmed vérbeli
üzletember, viszont nála veheted a legjobb katonákat.
Mindenféle katonát találsz itt, és az, hogy
minél jobb árat fogj ki, pusztán a szerencsén
múlik. Ezen a piacon azonban van egy szabály: az egyes katonai
egységeket nem kínálhatod fel eladásra az alap
kiképzési költségnél olcsóbban.
**Báhia, a papnő**
Báhia, a
tudományok ismerője, nála tudod pótolni
gyorsan a hiányzó tudománytekercseket.
Bármilyen tekercset vehetsz nála, ami éppen van
raktáron.
**Juszuf, a kufár**
A harmadik piac
felügyelője Juszuf, aki az evilági javakat becsüli
a legtöbbre. Nála kapható ugyanis az összes
nyersanyag, gabona, valamint rúna és drágakő.
Bár lehet, hogy az árak néha borsosak....
**Eladatlan áruid...**
A piac nem raktár. Csak akkor
tegyél a piacra árut, ha azt valóban el szeretnéd adni, és csak olyan áron,
amennyiért reális kereslet van az adott árura. A túl magas áron
eladásra kínált, és meg nem vett árukat hazafele rablóbandák rabolják el. Ezek a rablóbandák
mindenre elszántak, így akár többezres lovasseregeket is képesek
elrabolni!
Ne feledd, hogy a hazaérkező
áruknak helyet kell országodban biztosítani, legyen szó akár katonai
egységről (ide értve a tolvajt és a varázslót is), akár nyersanyagról. A
visszaérkezés után a következő körváltásig van időd, hogy valamit kezdj az
árukkal. Ha azok nem férnek el, akkor a katonák lefokozódnak, a nyersanyagok
pedig elvesznek. Ne feledd, hogy ha országod szabadságon van, a lefokozás,
és a nyersanyagok elvesztése akkor is érinti országodat!
**FONTOS!** Ha összesítve száz, vagy annál több tételed van a
piacon, akkor új árut eladásra nem kínálhatsz, ameddig ez az állapot
fennáll.
**VIP tagjainknak...**
- VIP tagjaink nem napi 3-szor,
hanem napi 5-ször léphetnek be minden piacra.
- Ha már beléptek a piacra,
akkor másodpercre
pontosan nyomon tudják követni, hogy az aktuális belépésükből még mennyi idő
van hátra.
- 12 óránál hamarabb visszaérő eladatlan áru esetén percre pontosan látják,
hogy az áru mikor fog a piacról kikerülni. Az országba a piacról kikerülést
követő körváltás végén érkeznek az áruk.
A VIP tagságról bővebben a [VIP
súgóban](help.php?topic=vip.html) olvashatsz.
