# Hetvegi

**Hétvégi forduló**
Ha a rendes játék 1
órás köreit túl lassúnak tartod, ha egy
kis kihívásra vágysz, ha részt szeretnél
venni egy egész hétvégén át
tartó nagy csatában, akkor a Hódító
hétvégi fordulóit Neked találták
ki!
A hétvégi
forduló sokmindenben más, mint a rendes játék.
Nézzük miben:
- 5-10 perces körök. A normál hétvégi játék 10 perces, a VIP
hétvégi játék 5 perces körökkel zajlik.
- Nincs védelem. Az első perctől fogva
támadhatsz, és támadhatnak!
- Nincs komolyabb tét. Ezeken a fordulókon nem lehet
továbbjutni, ha porrá zúzzák országodat,
akkor is csak ez alatt a 3 nap alatt él, utána a
következő héten kapsz újat.
- Egy teljesen külön országot kapsz, a rendes
országod mellé. A hétvégi játékban és a rendes játékban
egyidejűleg játszhatsz. Bármit
csinálsz a hétvégi játékban, az a rendes
országodat nem befolyásolja. (Kivéve természetesen az
esetleges szabályszegéseket, melyek a rendes országod áthelyezését/törlését
eredményezik.)
**Hétvégi játék kezdete, vége:** A hétvégi játék UTC idő szerint péntek
délután 17:00-kor kezdődik (magyar téli időszámítás szerint ez péntek
18:00-t, magyar nyári időszámítás szerint péntek 19:00-t jelent). A hétvégi
játék vége UTC idő szerinti vasárnap 24:00 (magyar téli időszámítás szerint
hétfő 1:00, magyar nyári időszámítás szerint hétfő 2:00).
**Korlátozás:** A
hétvégi játékban csak olyan emberek vehetnek
részt, akiknek a rendes játékban van országuk,
és az az ország már legalább 1 szintlépésen
túlvan. Ennek oka, hogy nem
szeretnénk semmiféle visszaélést a
hétvégi fordulóban. A hétvégi
fordulóból nem léphetsz ki, ha jelentkeztél, akkor forduló végéig
bennmarad az országod. Aki a hétvégi
fordulóban elfogadhatatlanul viselkedik, annak a
rendes játékbeli országát is törölni
fogjuk. Ha valaki a szabályok megszegése miatt a normál csoportból az
anarchista csoportba áthelyezésre került, akkor a hétvégi játékban nem vehet
részt. A hétvégi játékban a katonapiac nem elérhető.
**Jelentkezés:** Ha
megfelelsz a jelentkezési feltételeknek (vagyis már legalább
egyszer szintet léptél), akkor a
hétvégi forduló indulásának napján megjelenik egy jelentkezési mező a
főmenüben. Itt jelentkezhetsz a játékra.
Belépni az idő elindulásakor fogsz tudni, a
főoldalról, a hétvégi játékba belépés mezőt választva.
A felhasználói neved,
és jelszavad ugyanaz, mint a rendes játékban volt a
jelentkezés pillanatában. A hétvégi
játékból kiszállni nem lehet, ha már
jelentkeztél. Ilyenkor országod a forduló végéig játékban marad.
**Csalások:** Semmilyen
csalást, illetve csalási kísérletet nem
tolerálunk, minden ilyesmiért azonnali kizárás
jár, a rendes játékból is.
**Piac:** A hétvégi játékban a katonapiac nem elérhető.
**Support,
segítség, reklamáció:** A
hétvégi játékhoz SEMMILYEN support nem tartozik.
Ha problémád van az országgal, a szabályokkal, a
belépéssel, akkor vagy megoldod egyedül, vagy nem veszel
részt a hétvégi fordulóban. A forduló
gyorsasága, valamint munkaidőn kívüli
megrendezése nem teszi lehetővé, hogy korrekt
segítséget nyújtsunk. A hétvégi
játékban levő országodért semmilyen
felelősséget nem vállalunk.
**Zászlós játék (capture the
flag):** Minden hétvégi játékban van egy darab zászló. Ez elindul
valakitől (lásd lent). A zászlót bármilyen sikeres katonai támadással meg
lehet szerezni, ilyenkor azonnal a csatát megnyerő országhoz kerül. A
rendszer folyamatosan méri, hogy kinél mennyi időt tölt a zászló. Amennyiben
valakinél több időt van, mint az eddigi rekordtartó, a fórumon ez
megjelenik, hogy mindenki lássa, hol a zászló. Amikor nincs a fórumra írva,
akkor az utolsó megjelenési helytől lehet az eseménylistát követve
kinyomozni, hogy épp kinél lehet a zászló. A zászlós játék nyertese az,
akinél a hétvégi forduló ideje alatt a legtöbb ideig volt a zászló. (Tehát
nem az, akinél utoljára volt!) Ha a zászlós játék nyertese a következő
fordulót UTC idő szerinti 17:30-ig elkezdi, akkor 17:30-kor a zászló tőle
indul. Ha eddig nem kezdte el a játékot, akkor a zászlót az aktuális első helyezett
ország kapja meg. A zászlónak a rendes játékmenetre
semmilyen kihatása nincs.
