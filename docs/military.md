# Military

**Hadsereg**
Országod
életképességének alapvető
feltétele, hogy meg tudd Magad védeni az idegen
hódításokkal szemben. Hadseregedet
többféle egységből állíthatod
össze, attól függően, hogy mire fektetsz nagyobb
hangsúlyt: védelemre, támadásra,
alvilági tevékenységekre, varázslatokra, vagy
esetleg ezeket különböző mértékben
ötvözöd.
**Ki- és
továbbképzés, lefokozás**
Senki sem születhet
katonának, mindenkinek tanulnia kell hozzá, vagyis
kiképzésen kell átesnie. Ezen a
kiképzésen megtanulja, hogyan viselkedjen hadiállapot
esetén, hogyan használja a fegyvereket, valamint hogyan
működjön együtt sikeresen a többi
katonatársával. Ugyanakkor ha szolgálati
idejét letöltötte, esetleg nem fenyegeti
támadás az országot, a katonát leszerelik.
Vétség esetén, vagy más egységgé
való átképzés előtt a
speciálisan kiképzett egységeket lefokozzák.
Ezek a dolgok mind érvényesek itt is: szabadon
döntheted el, milyen ütemben folyjon a kiképzés,
mikor hány katonát szereljenek vagy fokozzanak le.
**Kiképzés**
A kiképzés alatt
tanulja meg mindazt a közember, amit tudnia kell a
hadviselésről. Megtanulja a csapatmunkát, a
többi katonával való
együttműködést. Megtanulja a legalapvetőbb
fegyverek használatát, és felkészül az
esetleges továbbképzésére.
A katonákat a lakosok
soraiból választod ki. Egyszerre maximum a lakosság
10%-a lehet kiképzés alatt. A kiképzés
megkezdésekor a bevonuló katonák
elköltöznek otthonaikból, így a házakban az eddig elfoglalt helyük felszabadul.
A kiképzés 20 körig tart, ennek
végén a
frissen kiképzett katonák elfoglalják helyüket a
barakkokban.
A
katonáknak ezek után több feladatot
is adhatsz:
- elküldheted őket felfedezni
(bővebben lásd: [Felfedezés
súgó](help.php?topic=explore.html)),
- továbbképzed őket
speciális egységekké,
- leszereled
őket.
**FONTOS!** Ne feledd, hogy a kiképzés után a katonáknak szabad helyre
van szükségük a barakkokban (bővebben: [Építés
súgó](help.php?topic=constr.html))!
Ha nincs elegendő szabad hely bennük, akkor a katonák
fontossági
sorrendben elhagyják seregedet!
A katonák
fontossági sorrendjét a vedő-
és támadóértékeik
határozzák meg. A sorrenden csak az változtat, hogy a
védelem minden szempontból előnyt élvez.**
Továbbképzés**
A már kiképzett
közkatonákat lehetőséged van specifikusan
továbbképezni, attól függően, hogy
támadó, védő egységekre, esetleg
tolvajbandákra vagy varázslókra van
szükséged.
Akárcsak a
kiképzés, a továbbképzés is 20
körig tart (kivéve a támadó és
védő egységek: ezek
továbbképzése csak 10
kört igényel) majd ennek leteltével
a katonák speciális egységekként az
újdonsült ismeretek birtokában térnek vissza
társaikhoz. Ne feledd el biztosítani a helyet számukra a barakkokban!
**FONTOS!** Minden ki- és
továbbképzendő katonának fegyverre van
szüksége. Ha ezt nem tudod számukra biztosítani,
akkor nem küldheted őket a kiképzésre.
Erről bővebben kicsit lentebb,
**A különböző
katonai egységek fegyverigényei és költségei**nél olvashatsz.
**Lefokozás, leszerelés**
Előfordulhat, hogy
katonáidnak más feladatot szeretnél adni, és
szükségét látod lefokozni, vagy leszerelni
őket. A lefokozás és leszerelés ingyenes,
valamint időt sem igényel.
A lefokozott speciális
egységek egyszerű közkatonaként élnek
tovább, míg a leszerelt katonák visszatérnek a
katonaidejüket megelőző életmódjukhoz:
barakkjaikat elhagyva visszaköltöznek otthonaikba.
**FONTOS!** Ne feledd, hogy a lefokozott katonák
ugyanúgy helyet
foglalnak a barakkokban (bővebben: [Építés
súgó](help.php?topic=constr.html))!
Csak a teljesen leszerelt katonák térnek vissza a házakba!
Katonákat a piacon is vásárolhatsz (lásd: [Piac súgó](help.php?topic=market.html)). A vásárolt katonákat azonnal
megkapod, ilyenkor nem kell várnod 20 kört. Gondoskodj
időben megfelelő mennyiségű
barakkról!
A ki- és
továbbképzés alatt álló katonák
nem igényelnek külön élelmet, hiszen a
kiképzési költségben az is benne
foglaltatik.
A leszerelt katonák
fegyvereit nem kapod vissza, hiszen azok elhasználódtak.
**A különböző
katonai egységek**
Azt, hogy egy hadsereg milyen
katonai egységből áll, mindig a seregek
fővezére, az Uralkodó dönti el, vagyis jelen
esetben Te. Tőled függ, hogy milyen katonákat
képzel ki, milyen stratégiát választasz
országod számára.
Vegyük most sorra, hogy
milyen képezhető egységek vannak, és azok
milyen támadó és
védőértékekkel rendelkeznek.
| **Katonai
egység** | **Védőérték** | **Támadóérték**
| Katona | 1 | 1
| Védő | 4 | 0
| Támadó | 0 | 4
| Íjász | 6 | 2
| Lovas | 2 | 6
| Elit | 5 | 5
| Tolvaj | 0 | 0
| Varázsló | 0 | 0
**A különböző
katonai egységek fegyverigényei és
költségei**
**Fegyverigény**
Mint azt említettük,
minden katonának fegyverre van szüksége a
kiképzéshez (Ez alól kivétel a tolvaj
és a varázsló. Az ő
képzésükhöz nincs szükség
plusz fegyverekre.). A továbbiakban leírjuk,
hogy a katonák kiképzéséhez, valamint az egyes
speciális egységekké való
továbbképzéshez mennyi fegyver kell.
| **Katonai
egység** | **Fegyverigény**
| Katona |   1
| Védő | +1
| Támadó | +1
| Íjász | +2
| Lovas | +2
| Elit | +3
| Tolvaj | +0
| Varázsló | +0
Az egyes katonák
számára szükséges fegyverhez
többféleképpen juthatsz hozzá:
- veszel a piacon (bővebben: [Piac súgó](help.php?topic=market.html)),
- a kovácsműhelyeid gyártják (bővebben: [Építés
súgó](help.php?topic=constr.html)),
- lopsz másoktól (bővebben: [Tolvajlás
súgó](help.php?topic=thief.html)).
**Költség**
A katonáknak, hogy eltarthassák családjukat, és
valamivel jutalmazd is fáradozásukat, zsoldot kell fizetned.
Minden katonának tehetségéhez
mérten kell fizetned egy összeget, ami minden körben állandó, és a lakosok által
befizetett jövedelemből vonódik le. Ha nem tudod kifizetni katonáid bérét, akkor a
katonai morálod 1%-ot esik (bővebben: [Morál
súgó](help.php?topic=moral.html)).
| **Katonai egység** | **Egy fő
zsoldja**
| Katona | 0,5 arany
| Védő
Támadó
Íjász
Lovas
Tolvaj
Varázsló | 1 arany
1 arany
1 arany
1 arany
1 arany
1 arany
| Elit | 1,5
arany
Ne feledd, hogy választott
fajodtól függően a kiképzés ideje és
költsége eltérő lehet. Bővebben
erről a [fajok
súgó](help.php?topic=faj.html)ban olvashatsz.
**A táblázatról**
- Ebben az oszlopban láthatod a katonai egységeket.
- Az egységekből birtokolt mennyiséged.
- Ezekből aktuálisan képezhető mennyiség.
- Éppen képzés alatt álló egységek száma.
- Egy darab egység képzési költsége.
- Ide a ki- vagy továbbképzendő katonák számát kell írnod. Döntéseidet a
táblázat alján található "Kiképez/Lefokoz" gombra kattintva érvényesítheted.
- Ide a lefokozandó vagy leszerelendő katonák számát kell írnod.
Döntéseidet a táblázat alján található "Kiképez/Lefokoz" gombra kattintva
érvényesítheted.
