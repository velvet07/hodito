
Témák	
FAQ	
Bevezető	
Fórum	
VIP súgó	

Pontok

Ezen menüpont alatt nyomon követheted a saját csoportod éppen aktuális rangsorát. A saját országod mindig középen helyezkedik el, valamint - alapbeállításként - 10-10 országot láthatsz a sajátod előtt, illetve mögött. Ez alól persze kivétel, ha előtted vagy utánad nem helyezkedik el a meghatározott mennyisegű ország, hiszen ebben az esetben előtted illetve utánad nincs a rangsor szerint ennyi megjeleníthető játékos.

Ezt a beállítást természetesen megváltoztathatod. Rögtön a saját és a környező országok listája után következik az erre a lehetőségre utaló kérdés. Itt 1-200-ig adhatsz meg egy értéket, amit az "Ennyit" gombra kattintva tudsz érvényesíteni. Innentől fogva az Általad meghatározott mennyiségű ország jelenik meg a Pontok listában mind előtted, mind utánad.


Ez a saját pontlista.
Ide kell beírni annak az országnak a sorszámát akit itt értelemszerűen külön látni szeretnél, vagy éppen ki szeretnéd törölni onnan.
Ebben az oszlopban láthatod, hogy az országok milyen messze (hány körre) helyezkednek el Tőled. Vándor személyiség esetén zárójelben látod, hogy hány körre lenne az adott ország a Vándor személyiség nélkül.
Ha Te vagy szövetségesed már készített kristálygömböt az adott országról, akkor itt látod annak faját. A személyiséget is megtudhatod, ha az egeret ráhúzod az országnévre.
Ha már volt összecsapásod az adott országgal, akkor az eddigi akcióid sikerességét is megtekintheted: sereges támadás, varázslatok, tolvaj akciók sikeressége. Az egeret az egyes kockák fölé húzva a pontos százalékot is megtudhatod. Ha az országról friss információval rendelkezel, akkor ezt egy kék "I" betű (mint Infó) jelzi a mező elején, erre kattintva a rendelkezésre álló adatokat megnézheted. Fehér "I" betű jelzi az elmentett kristálygömböt vagy épületlistát az adott országról.

A Pontok menüben nemcsak a rangsort követheted nyomon, hanem az országok státuszát és a többi ország Irányodban tanúsított magatartását is láthatod: mindet különböző színnel jelöltük.

A fejlécben a "Helyezés", "Sorszám", vagy "Hírnév" szavakra kattintva lehetőséged van az adott táblázatot ezen feltételek valamelyike szerint rendezni. A kapott lista azonban csak a meghatározott mennyiségű országot rendezi sorba, nem a teljes csoportot.

Az ország sorszámára kattintva a sorszámot a rendszer megjegyzi, és következő támadáskor, varázsláskor, vagy tolvajakciókor automatikusan ezt fogja felkínálni, mint célpont, így nem kell állandóan megjegyezni, vagy másolgatni az országszámokat.

Színmagyarázat:
Saját országod
A szövetségeseid
Megnemtámadási egyezmények
Akikkel hadban allsz
Támadható országok
A védelem alatt álló országok
Ezen kívül az országnév előtt található [SZ] jelzi a szabadságon lévő országokat. A szabadságon lévő országok nem támadhatók, erről bővebb információt a Beállításoknál olvashatsz.

A védelem alatti státusz az első 72 órát jelzi. Ha az ország ezen időn belül nem azonosította magát, akkor a 72 óra leteltével országa nem fejlődik tovább, de védelem alatt marad.

Ha egy ország neve mögött (2) jelzés, vagy ennél nagyobb szám szerepel, az azt jelenti, hogy az adott ország már legalább egyszer végigjárta a játékot, és most annyiadik alkalommal van ezen a szinten, ahányas szám kékkel a neve mögött szerepel. Ez előnyökkel is jár, ilyenkor egynél több személyiséget is felvehet. (Lásd Szintlépés súgó és Személyiségek súgó.)

Számok

Az országok értékét különböző tényezők határozzák meg. A lenti táblázat segítségével megtudhatod, hogy mi hány pontot ér országodban:

Üres terület	30 pont
Beépítés alatt álló terület	36 pont
Beépített terület	45 pont
Minden 5 ember *	1 pont
* Az emberek száma maximum a teljes földterületed 70-szereséig számít, az e fölött levő lakosok értéke minden esetben nulla.



VIP tagjainknak...

VIP tagjaink 2 pontlistát is látnak egymás alatt. A felső egy saját pontlista, amibe azok az országok kerülnek, akiket felveszel rá. Ezek lehetnek szövetségeseid, aktuális ellenfeleid, vagy bárki más, akiknek a helyezésére egy pillantás alatt kíváncsi vagy. Ha valakit fel szeretnél venni a listára, csak írd be a sorszámát, és kattints a "Felvesz" gombra. Levenni bárkit le tudsz ehhez hasonlóan.

A lista csoportonként változik, ha szintet lépsz, akkor újra fel kell venned azokat az országokat, akiket az adott szinten nyomon szeretnél követni.

A legfelső, 1/A szinten (lásd 1/A súgó) a szövetségen kívüli országok nem támadhatók, ezek az országok a normál pontlistában sem szerepelnek. VIP tagjaink azonban a szövetségen kívüli országokat is felvehetik a saját pontlistájukra, és ott [SZK] jelzéssel látják ezeket.

Az alap 10-10 látható ország a beállítások menüpontban megváltoztatható.

Ha bármilyen információ rendelkezésre áll az adott országról, akkor a pontlistában egy "infó" felirat jelenik meg. Erre kattintva kényelmesen, egy oldalon nézhető meg az országról az elmúlt időszakban összegyűjtött minden információ: kristálygömb, szövetségek, épületlista.

Ha már volt összecsapásod az adott országgal, akkor az eddigi akcióid sikerességét is megtekintheted: sereges támadás, varázslatok, tolvaj akciók sikeressége.

Ha Te, vagy szövetségesed már készített kristálygömböt az adott országról, akkor látod annak faját és személyiségét. Ez az adat csupán tájékoztató jellegű, hiszen egy újraindítás után más fajt és személyiséget is választhat az ország, ami a pontlistában egészen addig nem frissül, amíg új gömböt nem készítesz róla.

Ha Te, vagy szövetségesed nyitott térkaput az adott országra, a neve előtt egy [TK] felirat jelenik meg. A Rád, illetve szövetségesedre nyitott térkapukat a pontlistában ilyen módon nem látod, azok felderítésére a térkapuk felderítése varázslatot kell használnod Neked, és szövetségeseidnek.

Saját akciók felvétele a pontlistába. A gyorsabb navigáció érdekében a pontlistába saját akciókat lehet felvenni: beállíthatod, hogy az adott országokról egyetlen gombnyomásra azonnal kristálygömb készüljön, felmérd a rá ható varázslatokat, térkaput nyiss, felmérd a haderejét, vagy akár sereges támadást is indíts ellene.

Az országok eddig elérhető adatai mellé saját magad állíthatod össze, hogy mit szeretnél még onnan egyetlen kattintással elérni.

A bővített pontlista így fog kinézni, ebben az esetben két új akció lett felvéve:


Az új oszlopokra rávive az egeret kiírva is látod, hogy melyik oszlop mit takar. A pontlista alján láthatod az eddig felvett saját akciókat:


és itt új saját akciót is felvehetsz:


A VIP tagságról bővebben a VIP súgóban olvashatsz.