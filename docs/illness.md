# Illness

**Betegségek, járványok**
A középkorban -
tekintettel az ekkor uralkodó higieniai állapotokra - nem
voltak ritkák a különféle járványok,
megbetegedések. A betegség hirtelen felütötte
fejét az ország egy zugában, majd végigsöpört az
egészen. Kevesen élték túl az ilyen
járványokat: sokan nem bírták a
megprobáltatásokat, és bizony a lakosság egy
része meghalt.
Ha fertőzött országot támadsz, akkor a
visszatérő seregeid fertőzötten
térnek vissza, és országodban felüti fejét a betegség. Ilyenkor vagy
türelmesen vársz, míg a betegség levonul, vagy kórházakat építesz, hogy
néped minél hamarabb túljusson ezen a válságos időszakon.
Ha országod fertőzött és közben támadást
indítasz, úgy visszatérő seregeid
újrafertőzik országodat.
**FONTOS!** Azzal, hogy fertőzött seregeidet egy másik,
még "tiszta" országba küldöd, nem fogod azt
megfertőzni! Csak és kizárólag akkor
fertőződik meg, hogyha Ő támad meg
Téged.
**FONTOS!** Attól, hogy a Te seregeid megfertőződnek egy
támadás alkalmával, szövetségeseid nem
kapják el a betegséget. Ha szövetségeseid segítséget kérnek vagy küldenek,
miközben országod beteg, akkor sem kapják el a betegséget. Csak akkor, ha ők
maguk indítanak támadást egy beteg ország ellen.
**FONTOS!** Betegséget csak katonai támadás útján szerezhetsz! Ha olyan országtól lopsz
például embert, aki fertőzött, azzal országod nem fertőződik meg!
**Élőhalott országok**
Az élőhalott országok folyamatosan terjesztik a betegséget, ők maguk azonban
immunisak rá. Hiába betegek folyamatosan, az ő népességük ettől nem
csökken.
Ha élőhalott fajú országot támadsz katonai akcióval, mindenképpen betegen tér vissza a
sereged. (Ha a Te országod faja is élőhalott, akkor mivel immunis a
betegségre, ez nem érint hátrányosan.)
Ha élőhalott fajú országgal kötsz szövetséget, akkor ettől a betegséget nem
kapod el akkor sem, ha csapataitok segítik egymást.
**A megbetegedés mértéke, a betegség gyógyítása**
A megbetegedés
mértéke a földterülettől függ. Minden
egyes hektár egy egységnyi megbetegedést jelent. (200
Ha-os ország 200 egységnyi fertőzést "szed
össze".) A betegség ellen védekezni nem lehet. Ha
megkaptad a betegséget, akkor annak mértéke
körönként automatikusan csökken 1
egységet.
A "gyógyulásban"
segítenek továbbá a kórházak. Minden
működő kórház körönként
további 3 egységgel csökkenti a megbetegedés
mértékét.
**FONTOS!** A fenti 1, illetve 3 egység nem az emberek számát jelöli! Ez csupán arra
szolgál, hogy pontosan kiszámolhasd, mikor lesz vége a betegségnek!
Amíg a
járvány tart, a népesség egyre kisebb
része betegszik meg, és sajnos vannak, akiket már nem
tudnak megmenteni: a betegség elején körönként sok ember meghal, a
járvány vége felé már csak 1-2. Ezen
kívül ha fertőzött sereget küldesz
támadni, akkor útközben dupla veszteségek
érik seregedet (CSAK úközben, csatában
NEM!).
Hogy hogyan tudhatod meg, hogy ki
fertőzött a csoportodban? Következtethetsz,
hallgathatsz a szóbeszédekre, vagy tapasztalat alapján.
Ha tudod, hogy egy ország fertőzött, akkor biztos
lehetsz abban is, hogy minden olyan ország az lesz, aki
megtámadta, valamint, aki a sereg visszatérte után
őket megtámadta.
