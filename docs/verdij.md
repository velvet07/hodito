# Verdij

**Vérdíj**
Az anarchista csoport mind a 4
szintjén egy plusz játék biztosítja, hogy senki ne unatkozzon, ez a vérdíj.
**Védett országok**
Az 5. szinten minden reggel meghatározásra
kerülnek az aznapi védett országok. Ezt a listát az anarchista csoport
fórumán olvashatod, valamint a pontlistában egy kék **[*]** jelzéssel megkülönböztetve találod őket. Ha
valaki a védettség ideje alatt földet foglal ezektől az országoktól, akkor
azzal vérdíjat szedhet össze saját magára!
Vérdíjat csak az 5. szinten lehet szerezni!
**Vérdíjas országok**
Vérdíjat a védett országok támadásával lehet szerezni az 5. szinten. Különböző szintű
vérdíjak vannak, a kisebb összegtől a magasabbig. Minél több védett országot
támadt valaki, annál magasabb az országára kitűzött vérdíj mértéke. Az első
vérdíj megszerzéséhez 11 (10+1) védett ország elleni támadás
szükséges.
A vérdíjat már összeszedett országok listáját minden reggel a fórumon
olvashatod, feltüntetve az értük járó vérdíjat is. Ha őket sikeresen támadod
földre, akkor a föld mellé a vérdíjat is megkapod.
A vérdíj sikeres begyűjtése csökkenti az ország vérdíját.
Szintenként felfele haladva a vérdíjas országok viszik tovább az
összegyűjtött vérdíjat, és a maximálisan elérhető vérdíj összege egyre
magasabb.
Ha valaki a vérdíjas mivoltát megtartja egészen a 2. szintről való
újrajátszásig, akkor neve mellé egy **[VÉRDÍJ (2)]** feliratot kap mind a
pontlistában, mint a fórumon. A szám annak függvényében nő, hogy hányadik
alkalommal játszik vérdíjas országként. Amint valaki a vérdíjat elveszti
országáról, ez a jelölés elveszik, azt újra visszaszerezni csak újabb 2.
szintről való újrajátszással lehet.
Ha egy vérdíjas ország szabadságra megy, akkor szabadságról visszatérve a
morálja csak 50%, és csak szép lassan emelkedik vissza a 100%-os maximumra.
**Fejvadászok**
Azok az országok, akik vérdíjas országokra vadásznak, kiérdemelhetik a
Fejvadász címet. Ehhez legalább 11 (10+1) sikeres földre ütés szükséges
vérdíjas országok ellen.
Ha egy fejvadász országot földre beütnek, azzal veszít az addig szerzett
sikeres vérdíjas ütéseiből.
Fejvadász címet bármelyik szinten lehet szerezni, szemben a vérdíjjal, amit
csak az 5. szinten lehet. Ahhoz azonban, hogy a vérdíjhoz hasonló
**[FEJVADÁSZ (2)]** jelölést kapjon valaki, az szükséges, hogy az 5.
szintről való fellépéskor már rendelkezzen ezzel a ranggal. Ebben az esetben
a 2. szintről való újrajátszás után megkapja ezt a bővített feliratot mind a
pontlistában, mind a fórumon. Amint valaki a Fejvadász rangot elveszti, ez a
jelölés elveszik, azt újra visszaszerezni csak az 5. szinten megszerzett
fejvadász címmel való, 2. szintről történő újrajátszás után
lehetséges.
A Fejvadász országokra, a Vérdíjas országokra vonatkozó kibővített szabadság korlátozása
nem vonatkozik. Ők tehát nyugodtan elmehetnek szabadságra.
Vérdíj játék csak az anarchista csoportban van, normál csoportokban nincs,
és nem is lesz.
