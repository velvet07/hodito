# Notes

**Jegyzetek**
A Jegyzetek menüpont alatt írhatsz Magadnak emlékeztetőket
a szövetségeseidről, arról, hogy kivel állsz hadban, kik támadtak eddig, kik a
megfelelő célpontok.
Itt eltehetsz Magadnak fontosabb üzeneteket (lásd: Üzenetek
Súgó), nagyobb eseményeket, megfigyeléseket.
A jegyzetek - ellentétben az eseményekkel és az
üzenetekkel - a játék egész időtartama alatt megmaradnak, nem törlődnek
3 nap után, mint az események, illetve 5 nap után, mint az üzenetek.
Szintlépéskor megtartod régi jegyzeteidet, sőt, ha hétvégi játékban, vagy az
Arénában veszel részt, akkor is elérheted azokat.
Ám a
Jegyzeteknek is vannak ésszerű határai, ezeket kérjük, tartsd be, és az
elévült jegyzeteket töröld.
Miután módosítottad a jegyzeteket - írtál
hozzá vagy töröltél belőle -, ne felejts el a "Mentés" gombra kattintani, hogy a
változtatásokat érvényesítsd.
Az adminisztrátorok fenntartják a jogot, hogy a túl
hosszú jegyzeteket azonnal töröljék.
**VIP tagjainknak...**
VIP tagjainknak lehetőségük van arra, hogy a saját maguk, vagy
szövetségeseik által készített kristálygömböket és épületlistákat elmentsék. Normál esetben a
készített kristálygömbök eredményei egy napig, az épületlisták egy hétig maradnak meg, ha azonban
elmented, akkor ennél sokkal hosszabb ideig is megmaradnak.
Az elmentett kristálygömbök és épületlisták között összetett keresési paraméterekkel keresni
is lehet.
Kapcsolt országaid között az összes országod által mentett adatokat eléred.
Amikor egy olyan ország adatát látod, amit nem az az ország készített,
amelyikben éppen vagy, akkor látod, hogy azt melyik ország készítette.
Törölni csak az aktuális országodban található mentéseket tudod.
Ha egy másik országodban lévő adatot szeretnél törölni, akkor ahhoz a másik
országodba be kell lépned, és a törlést onnan tudod elvégezni.
A VIP tagságról bővebben a [VIP
súgóban](help.php?topic=vip.html) olvashatsz.
