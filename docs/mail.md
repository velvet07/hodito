# Mail

**Üzenetek**
Minden hadvezér és
uralkodó számára elkerülhetetlen a más
országok vezetőivel, képviselőivel való
érintkezés. A kommunikáció a megfelelő
stratégia egyik alapeleme, melyhez ezen menüpont alatt
nyújtunk segítséget.
**Üzenet küldése**
Üzenetet bárkinek
küldhetsz, akinek csak szeretnél. Nem csak a saját
csoportodon belül levő játékosoknak, hanem
bárkinek az egész játékban.
Az üzenet
megírásához csak a címzett
sorszámát kell tudnod. Ezt kell beírnod a
megfelelő helyre, és már írhatod is az
üzenetet.
Ha egy üzenetet
elküldtél akkor lehetőséged van innen
megtekinteni a régebbi üzeneteidet, nem kell visszamenned a
főmenübe.
**FONTOS!** Szeretnénk megkérni arra, hogy az üzeneteket
kulturált stílusban írd, hogy ne bánts
meg vele másokat. A minősíthetetlen
hangvételű üzenetekért enyhébb esetben
kitiltás, durvább esetben azonnali törlés
jár.
**Üzenetek érvényessége**
Minden üzenet a
megérkezésétől számított 5 napig
marad olvasható az üzeneteid
között, utána automatikusan törlődik.
Lehetőséged van egy üzenetet elmenteni, erről
kicsit lentebb, az **Üzenetek mentése**
résznél olvashatsz.
A fölösleges, olvasott
vagy
elévült üzeneteket kérjük, töröld,
így mind a saját, mind a mi dolgunkat
megkönnyíted.
**Új üzenetek**
Ha új üzeneted
érkezik, arrol többféleképpen szerezhetsz
tudomást:
| A Főmenüben |
A Főmenüben az országod aktuális
állapotát mutató táblázat alatt
találhatsz egy "Új üzenet érkezett" linket.
Erről bővebben a [Főmenü
súgó](help.php?topic=main.html)nál olvashatsz.
| Villogó jelzés | A program
percenként megnézi, hogy érkezett-e
új üzeneted. Ha igen, akkor a bal felső sarokban, a játék logója
alatt villogni kezd az üzenet () ikon. Erről
bővebben a [Főmenü
súgó](help.php?topic=main.html)nál olvashatsz. A villogó jelzés csak VIP
tagjaink számára elérhető.
| Email
értesítő | Lehetőséged van
emailben értesítést kérned az
üzenetekről. Így minden újonnan érkezett
üzenetnél a program egy emailt küld Neked. Erről
bővebben a [Beállítások
súgó](help.php?topic=settings.html)nál olvashatsz.
**Üzenetek mentése**
Mint azt fentebb is
említettük, lehetőséged van az üzenetek
mentésére. Mindezt az üzenet melletti "Elment" gombra
kattintva teheted meg. Ilyenkor az üzenet bekerül a Jegyzetek
közé. Erről
bővebben a [Jegyzetek
súgó](help.php?topic=notes.html)nál olvashatsz.
**VIP tagjainknak...**
VIP tagjainknak lehetősége van arra, hogy meghatározzák, hogy adott
országoktól nem kívánnak üzenetet fogadni (mert például folyamatosan zaklatja
valaki). Ilyenkor az üzenetek oldalon, a "Mellőzött országok listája" linkre
kattintva megadható annak az országnak a sorszáma, akitől nem kívánsz
üzenetet fogadni. Ugyanitt törölni is lehet a már nem aktuális
mellőzéseket.
Ha olyan valaki szeretne üzenetet küldeni, aki szerepel a mellőzött országok
listáján, akkor nem fog tudni Neked írni, csak egy szabvány hibaüzenetet
kap, amiből megtudhatja, hogy nem kívánsz tőle üzenetet fogadni.
A mellőzött országok listája kiterjed a fórumra is, a fórumra írt
üzeneteiket sem fogja megjeleníteni számodra a rendszer. A mellőzött
országok listája kiterjed a Diplomácia menüpont hirdetéseire is. Ezzel a mellőzött
országok mindenféle kommunikáció terén ténylegesen mellőzötté válnak, csak
játékon belüli eszközökkel érintkezhettek (támadás, illetve egyéb, játékon belüli
akciók).
Ezen kívül, ahogy fent már említettük, VIP tagjaink a bal felső sarokban
megjelenő színes villogó ikonnal is értesülnek arról, hogy új üzenetük
érkezett.
A VIP tagságról bővebben a [VIP
súgóban](help.php?topic=vip.html) olvashatsz.
