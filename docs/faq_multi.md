# Faq Multi

**FAQ - Multi, JKSZ**
|
**
Ha valakiről feltételezem, hogy csal, azt hogyan jelezhetem felétek?
**
|   |
Rendszerünk folyamatosan ellenőrzi a játékban résztvevő összes országot, így
ha valaki több országot irányít szabálytalanul, akkor előbb-utóbb, amint
megfelelő mennyiségű bizonyíték rendelkezésre áll, az illető ország
automatikusan az anarchista csoportba kerül. Ez az adatgyűjtési és
áthelyezési rendszer teljesen automatikus, ez alól nincsenek kivételezett
országok, így külön nem szükséges jelenteni, ha valakit több ország
irányítása miatt gyanúsnak találsz.
|
**
Mit lehet tudni arról, ha engem helyeztek át valamiért az anarchista
csoportba?
**
|   |
A FAQ (Gyakori kérdések) súgó részletes leírást tartalmaz erről a
kérdéskörről: mit tehetsz, mit kell tenned legközelebb, hogy elkerüld az
áthelyezést stb.
|
**
Szerintem több ország összefogott ellenem, és játékon kívüli szövetséget
alkotva támadnak engem! Mit tehetek?
**
|   |
Ilyen eseteket csak akkor vegyél komolyan, ha annak alapja van.
Ha például nincs tolvajod, akkor értelemszerű, hogy sokan fognak lopni, ilyenkor az
észszerű megoldás az, ha védekezel a támadások ellen.
Ha azonban eseményeidből egyértelműen kiderül az összejátszás, akkor
lehetőséged van komolyabb kivizsgálást kérni. Ha bebizonyosodik a
szabályszegés, akkor az abban résztvevő országokat az anarchista csoportba
helyezzük, hiszen a játék keretein túlmenő összejátszás a szabályok súlyos
megszegése.
A kivizsgálás kérése a játékon belül, egy bejelentőlap kitöltésével
történik, erre a lapra itt alul megtalálod a hivatkozást. Ezt a lapot kell
részletesen kitöltened, ezzel rendszerünk a jelzésedet rögzíti, és
automatikusan összegyűjt minden információt, ami az országodat ért
eseményekkel kapcsolatos.
Mivel ezeknek az eseteknek a kivizsgálása emberi úton történik, ezért minden
esetben szükségszerű, hogy részletesen leírd a körülményeket, és hogy miért
vagy biztos abban, hogy ez csak szabálytalan összejátszás lehet, és nem
véletlen egybeesés.
A kivizsgálás eredményéről külön nem értesítünk, ha bebizonyosodik a
szabálytalan összejátszás, úgy az érintett országokat áthelyezzük az
anarchista csoportba.
Bár az adatgyűjtés az országok tevékenységéről folyamatos, a részletes emberi
kivizsgálás csak heti egy alkalommal történik, ezért ha bejelentettél
valakit, ne várd, hogy azonnal áthelyezésre is kerül. Fontosnak tartjuk
megemlíteni, hogy a bejelentett esetek 90%-ában nincs szabálytalan
összejátszás.
A bejelentőlap eléréséhez be kell lépned a játékba. Ha be vagy lépve
országodba, akkor ide kattintva érheted el:
**[JKSZ Bejelentőlap](jkszjelentes.php)**
Ha a játékon belül kapsz olyan üzenetet, ami játékon kívüli szövetségre
utal, vagy erre kér, akkor ezt játékon belül jelentsd felénk, ugyanúgy,
ahogyan a nem elfogadható hangnemet jelented, ugyanazzal a linkkel az üzenet
alján.
|
**
Szerintem két ország összejátszott, és az egyik szándékosan földet adott át
a másiknak. Mit tehetek?
**
|   |
Ilyen eseteket csak akkor vegyél komolyan, ha annak alapja van. Ha például
egy adott országnak semmi védőereje nincsen, és ezért a környékről mindenki
őt támadja, akkor ez velejárója a hibás stratégiának, és nem feltétlenül
szabálytalan összejátszásra utal. Sose feledd, hogy rengeteg ember nagyon
rossz taktikával játszik, és nagyon hamar olyan állapotba hozhatja országát,
amit már nagyon nehéz talpra állítani!
Ha azonban minden kétséget kizáróan alá tudod támasztani, hogy két ország
összebeszélt, és az egyik széndékosan beengedte a támadást, hogy a másik
jogosolatlanul juthasson földhöz, akkor lehetőséged van komolyabb
kivizsgálást kérni. Ha bebizonyosodik a szabályszegés, akkor az abban
résztvevő országokat az anarchista csoportba helyezzük, hiszen az ilyen
összebeszélés és földleadás a szabályok súlyos megszegése.
A kivizsgálás kérése a játékon belül, egy bejelentőlap kitöltésével
történik, erre a lapra itt alul megtalálod a hivatkozást. Ezt a lapot kell
részletesen kitöltened, ezzel rendszerünk a jelzésedet rögzíti, és
automatikusan összegyűjt minden információt, ami az országok eseményeivel
kapcsolatos.
Mivel ezeknek az eseteknek a kivizsgálása emberi úton történik, ezért minden
esetben szükségszerű, hogy részletesen leírd a körülményeket, és hogy miért
vagy biztos abban, hogy ez csak szabálytalan összejátszás lehet, és nem
véletlen egybeesés.
A kivizsgálás eredményéről külön nem értesítünk, ha bebizonyosodik a
szabálytalan összejátszás, úgy az érintett országokat áthelyezzük az
anarchista csoportba.
Bár az adatgyűjtés az országok tevékenységéről folyamatos, a részletes emberi
kivizsgálás csak heti egy alkalommal történik, ezért ha bejelentettél
valakit, ne várd, hogy azonnal áthelyezésre is kerül. Fontosnak tartjuk
megemlíteni, hogy a bejelentett esetek 90%-ában nincs szabálytalan
összejátszás.
A bejelentőlap eléréséhez be kell lépned a játékba. Ha be vagy lépve
országodba, akkor ide kattintva érheted el:
**[Földleadás jelentése](foldleadasjelentes.php)**
