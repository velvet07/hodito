# Explore

**Felfedezés**
Országod területét békés és
háborús úton (lásd [Háború
súgó](help.php?topic=war.html)) is növelheted. Előbbire szolgál a
Felfedezés menüpont, ahol országodhoz
újabb területeket csatolhatsz mindenféle hadmozdulat nélkül.
A felfedezéshez katonákra és pénzre van
szükség. Ezek a szükségletek a területeddel arányosan változnak: minél
nagyobb a területed, annál több pénzt és katonát igényel egy hektár
föld felfedezése. A szükséges katona- és
pénzmennyiséget az alábbi képlet alapján
számíthatod ki:
Szükséges katona: (terület / 100)²
Szükséges arany: szükséges katona * 100
1500 hektár fölött a szükséges katonák száma 225 katonában állandósul,
egészen 3000 hektárig. 3000 hektár fölött a szükséges katonamennyiség kiszámítása:
Szükséges katona: (terület / 100) ^ 1.6
**FONTOS!** A képletben szereplő terület nem egyezik meg
az országod tényleges nagyságával, hanem az
építés alatt álló és a
beépítetlen területek súlyozottan
számítanak! A pontos értékek a
következők:
| 1 Ha beépített terület
| 1 Ha-nak,
| 1 Ha építés alatt álló terület
| 2 Ha beépített területnek,
| 1 Ha üres terület
| 3 Ha beépített területnek
felel meg.
3000 hektár fölött kedvezményes felfedezést is igénybe vehetsz, ilyenkor az
1500 és 3000 hektár közötti fix katonamennyiséget és pénzösszeget kell
fizetned a felfedezésért. A kedvezményes felfedezésről lentebb olvashatsz.
A felfedezés időtartama minden esetben 20 kör. Tehát a felfedezett
földterületet csak a katonák felfedezésre küldését követő 20 kör
letelte után kapod meg. A felfedezésre kiküldött
katonák letelepednek az új országrészen, hogy benépesítsék
azt, ezért katona formájában nem kapod őket vissza.
Egyszerre maximum az országod
területének 10%-át fedezheted fel.
Meggátolandó a csoportelsők felfedezéssel
történő elszakadását, csak annyi területig lehet
felfedezni, amennyi területe a mindenkori 4. legnagyobb területű országnak van az
adott csoportban.
A felfedezés során szabad földet és lelőhelyeket
találhatsz. A szabad föld és a lelőhelyek
beépíthetők az [Építés súgó](help.php?topic=constr.html)ban leírtak szerint.
**FONTOS!** Ne feledd, hogy lelőhelyre csak
és kizárólag a lelőhely típusának megfelelő bányát
építhetsz!
Ha elsősorban azért szeretnél
felfedezni, hogy minél több bányád lehessen, akkor lehetőséged van arra,
hogy katonáidat célzott felfedezésre küldd. Ilyenkor addig kutakodnak, amíg
a felfedezendő terület legalább felét lelőhelyek formájában nem találják
meg. Ez persze többletkiadásokkal jár, ilyenkor a normál felfedezési összeg
háromszorosát kell kifizetned. (Kivéve a törpéknél, akiknek a faji bónuszuk miatt
ez csupán az alap kiadás másfélszerese.)
Egy körben csak egyfajta
felfedezést indíthatsz, ha célzott felfedezést indítottál, akkor nem
indíthatsz normál felfedezést, és fordítva.
| **Számok**
Minden ország egyedi értékekkel rendelkezik arra vonatkozóan, hogy
felfedezéskor milyen arányban milyen lelőhelyet talál. Többnyire van
egyfajta lelőhely, amire sokkal nagyobb az esély, mint másra.
Szintlépésekkor ezek az arányok eltolódnak, és az új szinten más lelőhely
találására lesz nagyobb esélye embereidnek.
**A fajok szerepe a
felfedezésnél...**
A játékban választott fajod is szerepet
játszik a felfedezésnél: függhet
tőle a hektáronkénti katonaszükséglet,
a talált lelőhely mennyisége, illetve a felfedezhető
terület nagysága. Erről bővebben a [fajok súgó](help.php?topic=faj.html)nál
olvashatsz.
**Kedvezményes felfedezés**
3000 hektár fölött kedvezményes felfedezést is igénybe vehetsz, ilyenkor az
1500 és 3000 hektár közötti fix katonamennyiséget és pénzösszeget kell
fizetned a felfedezésért.
Kedvezményes felfedezési lehetőséget sikeres
földfoglalásokkal szerezhetsz. Minden 4 foglalt hektár után 1 hektárnyi
kedvezményes felfedezési lehetőséget kapsz. Ez csak akkor jár, ha országod
területe az előző szint maximum hektára és az aktuális szint maximum hektára
között van. Szövetséges támadásba segítve is jár ez a kedvezmény, a
ténylegesen kapott földterület után.
A kedvezményes felfedezési lehetőséget el is veszítheted: minden 4 foglalt
terület 1 hektár kedvezményes felfedezés elvesztését jelenti. A kedvezmény
negatív is lehet! Ez azt jelenti, hogy bár a felfedezésre nincs kihatással,
ha sok földet vesztesz, akkor sokkal nehezebb lesz újabb kedvezményeket
összeszedni. A kedvezményesen felfedezhető területek számát, ha van ilyened,
a felfedezés oldalon találod, amint országod területe (a felfedezéskor
használt képlet szerint!) meghaladta a 3000 hektárt.
A kedvezményes felfedezés felhasználása automatikus. Ha országod területe (a
felfedezéskor használt képlet szerint!) meghaladja a 3000 hektárt, és van
kedvezményes felfedezési lehetőséged, akkor felfedezéskor ezt fogod
elhasználni. Arra nincsen lehetőség, hogy ezt félretedd, és ne ezt használd.
**Lelőhelyek feltárása**
A törpe faj faji sajátossága, hogy meglevő területének 15%-ig,
területnövelés nélkül kutathat fel bányákat. A feltárásnak természetesen
katona- és pénzigénye van, akárcsak a felfedezésnek.
A szükséges mennyiségű katona és pénz rendelkezésre állása után indítható el
a feltárás. A feltárás 20 körig tart. A 20 kör elteltével katonáid különböző
lelőhelyeket találnak. A lelőhelyek típusait nem határozhatod meg
előre.
A feltárás csak üres területen végezhető el, a sikeres feltárást követően az
üres helyek lelőhelyekké alakulnak, amikre bányákat építhetsz. Ha a feltárás
20 körének végeztével nincs elegendő mennyiségű üres terület országodban,
akkor csak annyi terület feltárása történik meg, amennyi üres területed éppen
van.
(A feltárásra küldött katonákat sem kapod vissza.)
| **Számok**
| **Terület** | **Szükséges
katona** | **Szükséges
pénz**
| 601 hektár alatt | 100 | 10.000
| 601-1100 hektár | 200 | 20.000
| 1101-1700 hektár | 300 | 30.000
| 1701-2400 hektár | 400 | 40.000
| 2400 hektár fölött | 500 | 50.000
