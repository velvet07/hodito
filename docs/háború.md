
Témák	
FAQ	
Bevezető	
Fórum	
VIP súgó	

Háború

A háború ugyan nem tartozik a barátságos diplomáciai lépések közé, mégis sajnos sokszor elkerülhetetlen. A föld és épület, a pénz, az élelem és a rúna nem békés úton való megszerzésére biztosít lehetőséget.

Témakörök:

A haderő
Kit támadhatsz meg?
A támadás
A védekezés
Támadási típusok
Csata útközben
Ha több egységed van, mint elfér

A haderő

A hadsereg ereje több tényezőtől is függ:

a sereged nagyságától, összetételétől,
az általad választott fajtól (A fajodra vonatkozó támadási bonusokról és malusokról a fajok súgóban olvashatsz.),
a katonai moráltól (bővebben: morál súgó),
a támadó és védő varázslatoktól (mind a Te, mind az ellenfeled tekintetében),
szövetségi vagy magányos státuszodtól,
a szövetségesek által nyújtott segítségtől,
a rendelkezésedre álló hadügyi tudománytekercsek mennyiségétől,
az ellenfeled nagyságától Hozzád képest: ha pl. Magadnál nagyobb országot támadsz, akkor a +10% támadóerővel számolhatsz.

A haderő legnagyobb részét az egyes katonai egységek adják, mindegyik a típusának megfelelő támadó- és védőértékkel. Ezek az értékek a következők:

Katonai egység	Védőérték	Támadóérték
Katona	1	1
Védő	4	0
Támadó	0	4
Íjász	6	2
Lovas	2	6
Elit	5	5
Tolvaj	0	0
Varázsló	0	0

Vissza az elejére...


Kit támadhatsz meg?

A háborúnak is vannak etikai szabályai. Vannak országok, amiket megtámadhatsz, vannak, amiket nem.
       Megtámadni mindenkit megtámadhatsz, aki:

nem szövetségesed (bővebben: Szövetségek súgó),
nem lehet vele megnemtámadási egyezményed,
nem áll császári védelem alatt,
nincs szabadságon és
a Te csoportodban játszik.

       FONTOS! Ha Te Magad állsz védelem alatt, akkor természetesen SENKIT nem támadhatsz meg!
Vissza az elejére...


A támadás

A sereg összetételét Te határozhatod meg. Csupán számszerűen meg kell adnod, hogy a támadó csapatoddal melyik katonai egységedből mennyi tartson. Ne feledd azonban, hogy a kiküldött katonák előre elkérik mind a zsoldot, mind az élelmet arra az időre, míg távol lesznek hazájuktól. Ha ezt nem tudod nekik megfizetni, akkor nem hajlandóak csatába menni.


Ide kell beírnod annak az országnak a sorszámát, akit támadni szeretnél.
Itt látod hogy milyen katonai egységeid vannak, közülök állítod össze a támadó seregedet.
Ha vannak szövetségeseid, akkor ide kattintva kérhetsz vagy küldhetsz katonai segítséget (Bővebben: Szövetségek Súgó).
Itt választhatsz a támadási típusok közül. ("Földet szerezzek", "Pusztítsak", "Fosztogassak", "Mészároljak")

Majd a "Tovább" gombra kattintva:


Ide kell beírnod a támadó sereged összetételét (az elküldeni szánt katonák, támadók, íjászok, lovasok, elitek, tábornokok számát)
Ha szövetségben vagy, akkor itt választhatod ki hogy melyik szövetségesed/szövetségeseid segítsék a támadó csapatodat az ő seregeikkel a támadásban (Figyelem! Alapértelmezésben mindegyik szövetségesed segít!)
Ha viszed a szövetségeseidet is támadni, akkor figyelj arra, hogy amelyik a legmesszebb van a támadott országtól, annyi ideig fog az út tartani. (Itt a példában tehát az út nem 2 körig tart, hanem 4 körig!)

Nyilvánvaló, hogy a csapatnak szüksége van egy vezetőre, aki megmondja, merre menjenek, milyen stratégiát kell alkalmazni, hogyan kell az ellenséggel bánni. Ez a személy a tábornok. Egy csapattal természetesen több tábornok is tarthat, ez azonban csökkenti az egyszerre kiküldhető seregek számát.

A támadás maga nem azonnal zajlik le, hanem időbe kerül. Időbe telik, míg a seregek odaérnek a kiválasztott országhoz, időbe telik, mire onnan visszaérnek. Ez az idő magányos farkas esetében annyi, ahány kör távolságra van a két ország egymástól. Szövetségeknél pedig a Te és a támadáshoz kiválasztott segítőid távolsága közül a legnagyobb. Azt, hogy a szövetségeseid közül kik segítsenek támadni, Te Magad döntöd el.

Természetesen az út során a katonák egy része meghal: nem bírja a hosszú utat, megbetegszik stb. Minél messzebb van a támadott ország, annál magasabb veszteségekkel kell számolnod - persze előre, ha nem akarsz csatát veszíteni!

Támadó csapataidat varázslattal is erősítheted: a kiküldött seregekre vérszomjat varázsolva nagymértékben növelheted a csapat támadóerejét. Erről bővebben a varázslatok súgónál olvashatsz.

A zsákmány mértéke természetesen függ attól, hogy a saját országodhoz képest mekkora országot támadsz. Ha Magadnál nagyobb országot támadsz, akkor kapásból dupla zsákmányra számíthatsz. Ezen kívül minél kisebb az értékkülönbség közted és a támadott ország között, annál nagyobb a nyereség.

FONTOS! Ha a legfelső szinten játszol, akkor egyéni támadás esetén nem kapsz és nem is kérhetsz szövetségesi segítséget!
Vissza az elejére...


Számok

Minél több tábornokot küldesz sereged mellé csatába, annál erősebbek lesznek katonáid az adott ütközetben. A tábornokok száma a következő támadóerő-bónuszokat adja:

1 tábornok	0% bónusz
2 tábornok	3% bónusz
3 tábornok	5% bónusz
4 tábornok	6% bónusz
5 tábornok	7% bónusz
6 tábornok	8% bónusz
7 tábornok	10% bónusz
8 tábornok	20% bónusz



Számok

Ha szövetséges országot is viszel támadni, akkor a Te (aki a csatát indította) országod jellemzői lesznek mérvadók a szövetségeseid seregére is: faj, katonai morál, tudományos fejlettség, útközbeni elhalálozások stb.

Támadáskor a támadóerő kiszámításakor a seregek erejét vedd alapul, minden más tényezőt ezzel szorozz: faji bónusz, katonai morál, magányos farkas módosító, tudományos fejlettség, tábornok miatti bónusz. Mivel az összes módosítót szoroznod kell, a sorrendjük közömbös.

A Tiednél nagyobb értékű ország támadásakor (a csata pillanatában aktuális érték számít) sereged 10%-os támadótöbbletet kap.



A védekezés

Előfordulhat azonban, hogy nem Te kezdeményezel támadást más ellen, hanem Téged szemeltek ki célpontul. Ez esetben meg kell Magadat védened: tudásod szerint a lehető legjobban.
       Ha megtámadnak, segítséget kérhetsz szövetségeseidtől, akik ez esetben segítő csapatokat küldenek országod területére. Ilyenkor Te döntöd el, hogy a csapatok mennyi ideig tartózkodjanak országod területén, valamint azt is Te döntöd el, hogy melyik szövetségesedtől kérsz segítséget (Lévén a segítségnek oda kell érnie a csatára, nem biztos, hogy a legtávolabbi szövetségesed segítségét igénybe akarod majd venni.). Természetesen szövetségeseid segítségét akarhányszor igénybeveheted, az általuk rendelkezésedre bocsátott haderőmennyiség erejéig.
       Természetesen az országodban vendégeskedő idegen katonáknak kiemelkedően magas zsoldot kell fizetned. Ha nem tudod az általuk kért zsoldot megfizetni, akkor azonnal visszaindulnak hazájukba.

Te Magad is küldhetsz védő seregeket más országhoz. Amíg ezek a seregek nem tartózkodnak országodban védőerőd annyival kisebb.

Ne feledd azonban, hogy néhány katona útközben meghal: csapdába esik, megfagy, éhenhal... A veszteségekkel előre kell számolnod!

FONTOS! Ha a legfelső szinten játszol, akkor egyéni támadás esetén nem küdhetsz és nem is kérhetsz szövetségesi segíséget!
Vissza az elejére...


Számok

Védekezéskor csak annyi katona vesz részt az ütközetben, amennyinek országodban helye van. Az őrtornyok is csak a működésük százalékában vesznek részt a védelemben!

A lakáshelyzeti tudomány nemcsak a barakkokra, de az őrtornyokra is vonatkozik, egy őrtoronyba több íjász fér el védekezéskor, ha országod fejlett ebben a tudományban. Az őrtornyokba azonban csak a saját sereged íjászai vonulnak, segítő szövetséges seregek íjászai akkor sem, ha még van a tornyokban hely.

Ha szövetséges országok segítenek a védekezésben, akkor a Te (akit megtámadtak) országod jellemzői lesznek mérvadók a szövetségeseid seregére is: faj, katonai morál, tudományos fejlettség, esetleges kitámadási bónusz (ork faj sajátossága).

A védőerő kiszámításakor először a saját sereged védőértékét számold ki, beleértve az őrtornyokba vonuló íjászokat is, majd ehhez add hozzá a segítő seregek értékét. A többi tényezőt ezzel szorozd: ork kitámadási bónusz, katonai morál, védelem varázslat, magányos farkas bónusza, őrtornyok területarányos védőértéke, országod hadügyi fejlettsége, faji bónuszok.

Ne feledd, hogy ha egy országban semmi védelem nincs, akkor is rendelkezik egy minimális védőértékkel, mely az ország hektárszámával egyenlő. Ha a védelem ennél az értéknél kisebb, ez a minimális védőérték akkor is számítani fog. (Példa: egy 200 hektáros országban hiába van csak 50 katona, amiknek a védőértéke 50 lenne, a 200 hektár miatt a minimális védőérték 200, ami több, mint az 50, ezért a 200 érvényesül.)



Számok

Az 1/A csoport kivételével minden csoportra igaz, hogy ha egy szövetség valamely tagja szabadságon, vagy védelem alatt van, akkor a szövetség többi tagja védelmi bónuszt kap. A védelmi bónusz csak a hadsereggel történő támadások ellen véd, és mértéke a szabadságon/védelem alatt levő országok számától függ. Ha 1 ország van a szövetségből szabadságon/védelem alatt, akkor a többi ország +10%-os védelmi bónuszt kap. Ha 2 ország van szabadságon/védelem alatt, akkor a többi ország +20%-os védelmi bónuszt kap. Ha 3 ország van szabadságon/védelem alatt, akkor a maradék egy ország +30%-os védelmi bónuszt kap. A védelmi bónusz csak védekezésre vonatkozik; támadásra illetve más akciók ellen hatástalan.

Csak azon az országok számítanak a védelmi bónusz kiszámolásakor, amik egy adott csata indításakor már szabadságon/védelem alatt voltak. Ha például látod, hogy országodat támadják, és ekkor a szövetség 3 tagja elmegy szabadságra, akkor az semmi védelmi bónuszt nem fog eredményezni, mivel a támadás indításának pillanatában szövetségeseid még nem voltak szabadságon.



Támadási típusok

A háborúban minden hadvezér különböző stratégiát alkalmaz, attól függően, hogy szerinte mi az ellenfél gyenge pontja, valamint, hogy neki magának mire van szüksége. Itt is többféle támadási típus közül választhatsz, lássuk, mik ezek:

Földszerzés	Ha célod az országod területének növelése, akkor erre a földszerzés a legalkalmasabb. Sikeres támadás esetén az ellenfeled földterületének egy részét megszerzed. A megszerzett földterületen lehet bármi, ami az ellenfelednek volt: véletlenszerűen lelőhely, épületek vagy üres föld.
A kiküldött sereg megérkezik, lezajlik a csata, és ekkor - természetesen csak sikeres csata esetén - megkapod a megszerzett földet, majd a csapataid elindulnak vissza országodba.
Pusztítás	Ha nem szenvedsz semmiben hiányt, csupán ellenfeledet szeretnéd kicsit legyengíteni, akkor elég ha épületeinek egy részét elpusztítod. Ilyenkor a sikeres támadás esetén az ellenfél országába behatoló csapatok véletlenszerűen lerombolnak néhány épületet. Ilyenkor katonáid zsákmány nélkül térnek vissza. Ennek a módszernek nagyobb a hatásfoka, mint a földszerzésé.
A kiküldött sereg megérkezik, lezajlik a csata, és ekkor - természetesen csak sikeres csata esetén - sereged lerombolja az épületeket, majd elindulnak vissza országodba.
Fosztogatás	Ha nem földet akarsz szerezni, hanem pénz, rúna, vagy gabona kell, akkor mindebből egyszerre szerezhetsz elég nagy mennyiséget ellenfeled kifosztásával.
Ez esetben azonban a szerzett zsákmányt csak a csapataid visszaérkezése után kapod meg.
Mészárlás	A Pusztításhoz hasonlóan ez az akció sem a konkrét haszonszerzést, hanem ellenfeled gyengítését szolgálja. Katonáid az ellenfél országában ölnek mindenkit, akit csak érnek, katonákat, tolvajokat, varázslókat és civileket egyaránt.
FONTOS! Élőhalott támadásakor normál esetben ugyan nincs vesztesége az élőhalottnak, mészárlás esetén azonban harcosaid sokkal felkészültebbek, és ilyenkor az élőhalott országokban is képesek kárt tenni! Ha a Te támadó országod élőhalott, akkor sima katonának a mészárlás okozta pusztítás elesettjeit nem kapod meg, csupán a normál csata áldozatait.

Vissza az elejére...


Csata útközben

Ha egy adott célpont fele több, egymással szövetségben nem levő ország is tart, akkor egyik sereg sem nézheti tétlenül, hogy másnak is az általad kinézett országra fáj a foga. Ha ezek a seregek észreveszik egymást útközben, akkor egy előre nem látott csatára kerül sor. Minél közelebb vannak a támadó seregek egymáshoz és a célponthoz, annál nagyobb valószínüséggel keverednek egymással csatába. Fontos azonban tudni, hogy az útközbeni csata esélye sose 100%, tehát hiába látod, hogy 4 sereg tart feléd, nem biztos, hogy ezek közül csak egy fog beérni, beérhet mind a 4 is akár.

Az útközbeni csata során a két sereg alap támadóértéke határozza meg a csata kimenetelét. Nem számítanak tehát a faji bónuszok és a varázslatok, csakis a seregek alap támadóértéke. Ez alapján dől el, hogy ki nyeri meg a csatát, és mely sereg lesz kénytelen visszafordulni.

Útközben sem a császár nem segíti a magányos támadókat, sem a szövetséges segítőseregek létszáma nem számít. Egy körben egy sereg akár több másikkal is csatába keveredhet. "A" és "B" sereg találkozásakor a két sereg akár kétszer is megmérkőzhet egymással, egyszer az "A" sereg támadja a "B" sereget, majd "B" sereg támadja az "A" sereget. Ez is csak egy lehetőség azonban, ennek bekövetkezte nem 100%.


Vissza az elejére...


Ha több egységed van, mint elfér

Ha csatába küldesz seregeket, akkor attól függetlenül, hogy országodtól távol vannak, a helyet biztosítani kell számukra a barakkokban. Legyen szó a Te támadásodról, szövetségesed támadásáról, segítségnyújtásról szövetségesnél, vagy a legfelső szinten szövetségi támadásról. (A Te országodban segítő szövetséges seregeknek nem kell helyet biztosítanod.)

Ha valami miatt több a sereged, mint amennyi elfér barakkjaidban (például a támadáshoz többletkatonákat vettél a piacról, támadás közben beérkezett képzésed, barakkokat foglaltak, barakkokat bontottál, földrengés miatt összedőlt barakkod, a néped elégtelenkedik és gyújtott fel barakkot, lakáshelyzeti tudománytekercset loptak, ilyen tekercset adtál el, kopott ez a tekercsed, élőhalott vagy és támadáskor kaptál katonákat stb.), akkor a sereg egy része elhagyja országodat. Minden esetben először az otthon levő sereged távozik. Erre figyelj oda! Hiába veszel védőegységeket, miután kiküldted teljes seregedet támadni, azok el fogják országodat hagyni! Ha már nincs országodban katona, aki elhagyhatná a hadseregedet, akkor a támadásra (vagy segítségnyújtásra) kiküldött seregedből távoznak a katonák. A seregből távozás sorrendbe ugyanaz, mint az otthoni sereg esetében, vagyis először a sima katonák távoznak, ha továbbra sincs nekik elég hely, akkor a támadók, lovasok, védők, íjászok, majd legvégül az elitek. Ha a katonák nem férnek el, akkor egyetlen kör leforgása alatt sereged akkora létszámra csökken, amekkorának helye van!

Számok

Ne feledd, hogy a Hódító egy körökre osztott játék, a csaták minden körben egyszer történnek meg, így nem meglepő, ha egy másodperc alatt több katonai támadás is ér!

Az azonos körben történő seregmozgások időrendi sorrendje a következő:
Szövetségi segítő seregek megérkezése
Csata
Szövetségi segítő seregek távozása
Kint levő seregek hazaérkezése
Ne feledd tehát, hogy ha bármi miatt van távol sereged, és az ugyanabban a körben érkezik vissza, amikor megtámadnak, akkor sereged minden esetben a csata után érkezik csak meg!
