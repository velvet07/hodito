# Caravan

**Karaván**
VIP országoknak (lásd [VIP súgó](help.php?topic=vip.html)) lehetőségük van arra, hogy
más VIP országokkal szövetségben, egymásnak nyersanyagokat és pénzt
küldjenek. Ezt a szövetségi karaván segítségével tehetik meg.
**A karaván elindítása**
Válaszd ki azt a szövetségesed, akihez a karavánt útnak kívánod indítani. A
szövetséges neve mellett láthatod, hogy mennyi idő alatt (hány kör) ér oda a
karaván. Ez a távolság megegyezik azzal a távolsággal, amit a pontlistában is
látsz.
Ezután add meg, hogy miket szeretnél küldeni. Minden nyersanyagból, pénzből
és rúnából annyit küldhetsz, amennyi Neked rendelkezésre áll. Ha a piacon
vásárolsz, akkor ez akár több is lehet, mint amennyi a raktárakban elfér!
Ha mindent jónak találsz, kattints az Indítás gombra, és a karaván útnak
indul.
**A karaván útja, megérkezése**
A karavánt útközben nem lehet kirabolni, az elindulás után teljes
biztonságban van. A rázkódó és zötykölődő utakon azonban folyamatosan
potyognak a karavánról le az áruk, és körönként 5% veszteség keletkezik
minden küldött anyagból (beleértve a rúnát és a pénzt is). Minél nagyobb
távolságra küldöd ki a karavánt, annál nagyobb lesz ez a veszteség az
útközben leeső és megsemmisülő áruk miatt.
A karaván minden esetben körváltás UTÁN érkezik meg a célországba, hogy a
megérkezett áru körváltáskor, a raktárak kapacitásának ellenőrzésekor ne
vesszen el. Így ha annyi áru érkezett, amennyi esetleg el sem fér, a
célországnak akkor is van 1 környi ideje, hogy azt felhasználja (pl
elindítsa belőle az építkezéseket stb.). Ha több az áru, mint amennyi elfér,
akkor a következő körváltáskor a raktárban el nem férő áru elveszik.
Miután a karaván megérkezett a célországhoz, visszafordul, és megteszi a
hazafelel vezető utat. Ez ugyanolyan hosszú, mint az odaút. Csak hazaérkezés
után indítható ismét útnak a karaván.
**Korlátozások**
Karavánt csak VIP ország indíthat. A célországnak is VIP országnak kell
lennie. A lehetséges célpontok között azok az országok, amik nem VIP tagok,
nem jelennek meg.
Minden országnak egyszerre egy karavánja lehet úton. Újabb karaván nem
indítható addig, amíg az előző haza nem ért.
Csak nyersanyag, rúna és pénz küldhető! Nem küldhetsz tehát katonákat vagy
tudománytekercset!
Az első 3 körben semelyik szinten nem indíthatsz útra karavánt.
