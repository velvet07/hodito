# Clanwar

**Háború a legfelső
szinten**
A legfelső szinten akárcsak a szövetségi,
úgy a harcrendszer is másképpen működik. Itt
nem csak országok egymás közti
háborújáról beszélhetünk, hanem
szövetségek közti csatákról is.
Lássuk a kétféle küzdelem
lehetőségeit!
**Szövetségi háború
**
Szövetségi háborúról akkor
beszélhetünk, hogyha egy szövetség - tagjai
egyesített erejével - megtámad egy másik
szövetséget.
A támadást a szövetség vezére
indíthatja el. A vezér az összes otthon
tartózkodó sereg felett rendelkezik. A támadás
indításához ki kell jelölnie a célpontot,
valamint, hogy milyen egységeket küld a szövetség
támadni. Az egységek közül százalékos arányban adhatja meg a vezér,
hogy az adott támadásban mennyi egység vegyen részt. Az arány minden
tagországra egyformán vonatkozik, olyat nem lehet csinálni, hogy egy ország
elitjeinek a felét küldi, míg egy másik országból az összeset.
Az út a két szövetség
értékkülönbségétől függ,
csak nem olyan nagy mértékben, hiszen 10
szövetséges között nagyobb eltérések is
lehetnek.
A zsákmány egy szövetségi
támadásnál elég nagy, hiszen esetenként
az is előfordulhat, hogy egyes országok a
támadás idejére védtelenül maradnak. A
zsákmány függ a szövetségek
értékkülönbségétől, valamint a
szövetségek taglétszámainak
különbségétől. Természetesen a
felfelé támadás itt is több
zsákmányt hoz. A szövetségi
taglétszámok összehasonlítása
tekintetében folyamatosan és drasztikusan csökken a
zsákmány mindkét irányban, ha a
taglétszámok eltérnek.
A szerzett zsákmányból a szövetség
tagjai egyenlően részesednek. Ez akkor is igaz, ha a
támadó csapat összetétele esetleg olyan, hogy
egyik-másik szövetségi tag nem nyújt
segítséget a támadásban: mivel tagja a
szövetségnek, ugyanúgy részesedik a
zsákmányból.
Támadásra csak azokból az országokból küldhető sereg, akik nincsenek
szabadságon. A szabadságon levő országból szövetségi támadáskor egyetlen
egység sem vesz részt.
Egyszerre maximum 5 szövetségi sereg lehet távol.
- Itt láthatod a támadó seregek összetételét. A felső sorban a saját
seregedből résztvevő egységeket, alatta pedig az egész szövetség támadó
seregét.
- Itt választhatja ki a vezér, hogy a támadáshoz az egész szövetség
különböző egységeinek hány százalékát szeretné elküldeni.
- Itt kell kiválasztania a vezérnek, hogy melyik szövetséget szeretné
támadni.
A védekező oldalon a szövetség teljes
véderejével kell számolni: minden
szövetségi tag minden egyes védő egysége
beleszámít a védekező oldal erejébe. Itt
is kivétel a szabadságon levő ország, ilyen ország csak védőerejének
egyharmadáig számít be. Fontos, hogy csak azok az országok vesznek részt a
védekezésben, akik már tagjai voltak a szövetségnek, amikor az ellenfél
elküldte támadó seregét!
Ha a védekezés kudarcot vall, és az
ellenségnek sikerül áttörnie, akkor a
földveszteségek arányosan oszlanak meg a vesztes
szövetség tagjai között: kisebb ország kevesebb
területet, nagyobb ország többet veszít.
**Szövetségi szabadság
**
Szövetségi szabadságon levő szövetséget nem támadhatsz. Részleteket a
[szövetségek a felső szinten](help.php?topic=clan.html) súgóban olvashatsz.
**Ha nagyobb sereggel támadsz, mint ami elfér
**
Ha szövetségi támadásra küldesz nagyobb sereget, mint ami országodban elfér,
akkor az egyéni támadásnál megszokott (lásd: [Háború súgó](help.php?topic=war.html)) seregelmenetel
érvényesül, és az első körváltáskor az el nem férő sereg dezertál.
| **Számok**
Szövetségi támadáskor a résztvevő országok következő adatait vedd
külön-külön figyelembe, és ezeket add össze:
- a katonák ereje,
- katonai morál,
- hadügyi tudomány,
- faji sajátosságok.
A védekező oldalon a védekezésben résztvevő (tehát a támadás kezdetekor már
tag) országok következő adatait vedd figyelembe
külön-külön, és ezeket add össze:
- a katonák ereje (szabadságon levő ország esetén csak ennek egyharmada!),
- őrtornyokba vonuló íjászok bónuszai,
- katonai morál,
- őrtornyok védőértéke,
- hadügyi tudomány,
- faji sajátosságok.
| **Számok**
Szövetségi támadáskor is van minimális védőérték, ez a tagok számának
100.000-szerese.
| **Számok**
A szövetségek taglétszámának különbsége minden egyes tag után 1%-nyit
csökkenti a foglalás mennyiségét. Ez azonban nem úgy értendő, hogy az
eredeti foglalás 99%-át kapja meg, ha 1 tagnyi a különbség, hanem ha az
eredeti foglalás 6%-os lenne, akkor e helyett 1 tagnyi különbség esetén 5%,
2 tagnyi különbség esetén 4%, 3 tagnyi esetén 3% stb. lesz a foglalás mértéke.
| **Számok**
A foglalt földmennyiséget befolyásolja még a csatában résztvevő két
szövetség legnagyobb tagjainak területi aránya is. Ha a két szövetség közül
az egyik szövetség legnagyobb tagja 3x akkora, vagy nagyobb, mint a másik szövetség
legnagyobb tagja, akkor a foglalás mértéke nulla. 1,5x arányig a foglalás
mértéke nem változik. 1,5x és 3x arány között a foglalt föld mennyisége
100%-ról egyenletesen csökken 0%-ra, az előző bekezdésben kiszámolt földmennyiségre
vonatkoztatva.
**Egyéni harc
**
Az egyéni harc tulajdonképpen megegyezik a már
megszokottal metódusát tekintve, ugyanakkor -
lévén a felső szint elve alapban más, mint a
többié - néhány különbség van a
haderőt és a zsákmányt illetőleg.
Az egyéni támadásnál mind a
támadó, mind a védekező oldalon csak és
kizárólag a támadó és a
védekező országok csapatai számítanak.
Szövetségi segítséget egyik fél sem kap,
illetve kérhet.
A zsákmány mennyisége a két fél
szövetségének taglétszámával
módosul. A zsákmány akkor a legnagyobb, ha a két
ország két szövetsége ugyanannyi tagot
számlál. Az ettől való eltérés
(bármely irányba) egyre jobban és jobban csökkenti
a megszerezhető zsákmány mennyiségét.
