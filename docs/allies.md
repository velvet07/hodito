# Allies

**Szövetségek**
Minden ország életében előfordulhat, hogy megtámadjak, vagy ő maga támad meg valakit. Ez esetben jól jöhet más országok támogatása, segítsége. Erre nyújt lehetőséget a szövetségek rendszere.
Témakörök:
- [Szövetségi rendszer](#szrsz)
- [Szövetség](#szovi)
- [Szövetségből való
kilépés](#szki)
- [Magányos farkasok](#farkas)
**Szövetségi
rendszer**
A játékban Te magad választhatod meg, hogy szeretnél-e valamilyen szövetség tagja lenni, vagy egyedül próbálsz meg minél jobb helyezést elérni. Ha "magányos farkas" maradsz, akkor nem hívhatod segítségül más országok seregeit sem a támadáshoz, sem a védekezéshez, viszont a Császár - látván merészségedet, bátorságodat - saját seregéből küld Neked támogatást. (Erről bővebben lentebb, a "Magányos farkasok..." résznél olvashatsz.) Ha úgy érzed, rosszul döntöttél, akkor a játék során
bármikor megváltoztathatod ezt a beállításodat.
(Ha Magányos farkasra váltasz, akkor a váltást követően legalább 72 körig
úgy is kell maradnod!)
[Vissza az elejére...](#eleje)
**Szövetség**
A játékban 4-es, zárt szövetségek hozhatók
létre. Ez azt jelenti, hogy egy szövetségbe 4 ország tartozhat maximum, és ez a négy ország nincs mással semmilyen "baráti" kapcsolatban. Ha a szövetséget választod az egyéni küzdelem helyett, akkor el kell döntened, hogy a szövetségben milyen szerepet kívánsz betölteni: vezér vagy tag leszel. E két funkciórol a következőket kell tudni:
| **Vezér** |
nem küldhet szövetségi ajánlatot, viszont Ő dönti el, hogy a kapott ajánlatok közül melyiket fogadja el, és melyiket nem. Gyakorlatilag Tőle függ, hogy az adott szövetség kiket enged be tagjai közé.
| **Tag** | Jelentkezhet egy már meglévő szövetségbe: az adott szövetség vezérének kell ajánlatot küldenie, amit majd elfogadnak vagy visszautasítanak.
Ha megkötöttél egy szövetségi kapcsolatot egy másik országgal, azt 72 körig
semmiképp nem bonthatod fel.
Ebben a menüpontban Te magad állíthatod be, hogy a különböző egységekből sereged hány százalékát küldd szövetségesednek, ha az támadni akar vagy védekezéshez kér segítséget. Ez az érték 0-50% lehet egységenként. (Ne felejtsd el elolvasni a Háború súgót a támadás és védekezés menetének pontos ismerete érdekében!)
A zárt szövetségi rendszer számára a játékban egy külön fórumot biztosítunk az információáramlás megkönnyítése érdekében. A szövetség fóruma a vezérhez kötött. Így a vezér bármikor törölheti a fórum tartalmát. A szövetségi fórumon megjelenő dolgokat csak és kizárólag a szövetség tagjai látják, más
nem. (Ez a megkötés csak más játékosokra vonatkozik, a játék üzemeltetői fenntartják a jogot, hogy a szövetségi fórumokat
elolvassák. Ezért személyes adat közlése a szövetségi fórumon sem megengedett.)
Ami minden szövetség szíve-lelke, az a kölcsönös segítségadás.
Vagyis minden ország segítheti a szövetségeseit (mind a tagtársakat, mind a vezért) mind
támadások, mind védekezések, mind az információk megosztása terén. A
tudománytekercsek formájában megírt tudásból is részesül minden szövetséges.
Lássuk részletesen, mivel is jár a szövetség!
| **Támadás** |
Ha egy másik országot támadsz, lehetőséged van arra, hogy szövetségeseid
segítségét kérd. Az, hogy ilyenkor sereged mennyivel növekszik attól függ, hogy szövetségeseid a támadó egységeiknek hány százalékát hajlandóak a rendelkezésedre bocsátani. A náluk meghatározott
százalékú katona csatlakozik seregedhez, és az ő segítségükkel támadod meg a kiszemelt
áldozatot.
(Ne feledd, hogy a támadás időtartama függ a segítségül hívott szövetségeseg
távolságától, amit a támadás oldalon látsz feltüntetve!)
| **
Védekezés** | Mivel a támadás nem azonnal történik, hanem mind az odaút, mind a visszaút időbe telik (bővebben lásd Háború súgó), ezért a védkezés nem automatikus, mert akkor a seregek mar későn érkeznének. Így tehát ha védekezéshez szeretnél segítséget kérni, akkor
ezt a Háború menüpontban teheted meg, meghatározva, hogy kitől kérsz
segítséget, és a segítő seregek mennyi ideig maradjanak. (A segítő seregek
maximum 10 körig maradnak országodban!) Persze lehet, hogy lekésik a csatát... (Erről bővebben a háború súgóban olvashatsz.)
Ne feledd, hogy ha támadni, vagy segíteni hívod szövetségesed seregeit,
azzal az ő országa gyengül, hiszen onnan eljönnek a seregek, ezért
indokolatlanul ne hívd el a seregeket, mert ezt nem biztos, hogy jó szemmel
nézik társaid.
**FONTOS!** Mind a támadó, mind a védekező
egységek segítségülhívásakor és segítségül küldésekor van egy nagyon fontos
szabály. Minden egységből maximum annyit küldhetsz, mint a másik ország
adott egységeinek a fele. Például ha van 1000 íjászod, szövetségesednek 300
íjásza, akkor hiába állítod a segítségnyújtást 50%-ra, csak az ő egységeinek
a felét, vagyis 150 íjászt tudsz egyszerre elküldeni. Ha szövetségesednek az
adott egységből egy sem áll rendelkezésére, akkor olyan egységet nem
küldhetsz neki segíteni se támadáshoz, se védekezéshez.
**FONTOS!** Ha a szövetség valamely tagja
szabadságon, vagy védelem alatt van, akkor attól a tagtól nem lehet védekezéshez segítséget
kérni, sem támadáshoz az ő segítségét igénybevenni. Hogy szövetséged mégse
legyen teljesen védtelen ilyen esetben, a szövetségből szabadságon, vagy
védelem alatt levő
országok számától függően a szabadságon nem levő országok védelmi bónuszt
kapnak. Ha a szövetségből 1 ország van szabadságon/védelem alatt, akkor a többi ország
védelme automatikusan megemelkedik 10%-kal. Ha a szövetségből 2 ország van
szabadságon/védelem alatt, akkor ez a védelem 20%. Ha 3 ország van
szabadságon/védelem alatt, akkor ez a
védelem 30%. Ez csak a katonai támadásokkal szemben él, és csak védekezés
esetén. (Ne feledd, hogy a magányos farkas országoknál mind a támadás, mind
a védelem 40%-os bónusszal rendelkezik!)
| **Tudományok ** |
Minden ország az általa papírra vetett tudás 10%-át lemásolja, majd ezeket a tekercseket elküldi szövetségeseinek.
Ezt a szövetséges országok automatikusan megkapják.
[Vissza az elejére...](#eleje)
**Szövetségből való kilépés**
Természetesen a szövetség nem kötelez örökös tagságra. Mindenkinek megvan a lehetősége a szövetségből való kilépésre: mind bármelyik tagnak, mind a vezérnek. Minden esetben, amikor valaki kiválik a szövetségből, a kilépést követő 24 körben még él a szövetség, csak azután szűnik meg véglegesen a tagság. Így a többieknek jut idejük új szövetségest keresni maguknak a távozó helyett.
A vezér csak úgy léphet ki a szövetségből, ha minden szövetségi kapcsolatot
megszakít.
Ha kiléptél a szövetségből, de még vannak segítő seregeid társaidnál, akkor a
seregek ott maradnak, ameddig a segítség kérve volt, de társaid új
segítséget már nem kérhetnek (hiszen már nem vagy a szövetség tagja). A
seregeket ilyenkor is rendesen visszakapod, ha a segítség ideje lejárt.
[Vissza az elejére...](#eleje)
**Magányos farkasok**
Nem biztos, hogy mindenki a csapatos módszert, az együttműködést választja, hanem inkább egyedül próbál meg a csúcsra törni. Ez egy meglehetősen hátrányos helyzetet eredményez, hiszen a szövetségek együttes erővel támadnak és védekeznek, segítséget juttatva
egymásnak.
A Császár becsüli a bátorságot, a vakmerőséget. Éppen ezért nem hagyja, hogy a "magányos farkasok" teljesen egyedül álljanak szembe a zárt 4-es szövetségekkel: bizonyos mértékig kompenzálja hátrányukat. Minden katonai egységhez a saját seregéből
+40%-ot küld segíteni mind támadáshoz, mind védekezéshez, az alvilági
tevékenységeket pedig +10%-kal segiti.
Azonban a Császár szemfüles, átvágni Őt sem lehet: csak és kizárólag akkor küld segítséget, hogyha beállítás szerint is "magányos farkas" vagy. Ha csak éppen nincsenek szövetségeseid, akkor nem számithatsz Császári segítségre.
Ha Magányos farkasra váltottad szövetségi státuszodat, akkor ezt követően 72
körig ezen nem változtathatsz.
[Vissza az elejére...](#eleje)
**VIP tagjainknak...**
VIP tagjaink a szövetségen belül egymásnak pénzt, nyersanyagot és élelmet is
küldhetnek a [szövetségi
karaván](help.php?topic=caravan.html) segítségével.
A VIP tagságról bővebben a [VIP
súgóban](help.php?topic=vip.html) olvashatsz.
