# Faj

**Fajok**
A játékban 8
különböző faj közül választhatsz.
Mindegyik egy-egy különböző
játékstílust képvisel: van, amelyik inkább
támadó, van, amelyik inkább védekező
játékhoz alkalmas, van, amelyik azoknak előnyös,
akik ritkábban foglalkoznak országukkal. Tehát
jól gondold meg, hogy milyen fajt választasz!
Témakörök:
- [Elf](#elf)
- [Ork](#ork)
- [Félelf](#felelf)
- [Törpe](#torpe)
- [Gnóm](#gnom)
- [Óriás](#orias)
- [Élőhalott](#elohalott)
- [Ember](#ember)
**Elf**
A fák népe.
Országukat sűrű erdők borítják,
melyek susogó lombjai közt rejteznek az ország
lakói. Az elfek magasak, emiatt nem túl
teherbíróak. A természettel hihetetlen összhangban
élnek, ismernek minden fát és bokrot az
országukban, így alaposan meg tudják nehezíteni
minden idegen behatoló útját. Mások
számára talán ehetetlennek tűnő
növényeket is képesek elfogyasztani, valamilyen csak
általuk ismert módon elkészítve (pl. mindenhol
csodájára járnak az elf felderítőknek,
akik több hetes utakra elindulnak mindenféle élelem
nélkül). A mágia sem idegen tőlük, bár
főként maguk és területük
megvédésére koncentrálnak. A tolvajokat nem
becsülik sokra. Békeszerető népek, idejüket
sokkal szívesebben töltik az erdőben
sétálgatva, mint a harctéren. A legtávolabb a
föld mélyének világa áll tőlük,
sokuk semmi pénzért sem merészkedne oda.
**Speciális varázslat**
| **Fantomsereg** | A varázslók
segítségül tudják hívni a
növényeket az ország erejének
elrejtéséhez. Külön
érdekesség, hogy a varázslat nem pajzsként
működik, hanem az időtartama alatt korlátozott
intelligenciát ad a növényeknek, majd megszűnik,
ily módon láthatatlan. A varázslat időtartama
alatt az ellenfél nem látja a
különböző haderőtípusok
nagyságát (vagyis mindenből nullát lát). Az információszerző varázslatok
nem mutatják ki.
**Előnyök**
- +30% véderőtöbblet katonai támadásokkal szemben,
- +20% véderőtöbblet mágikus támadásokkal szemben,
- +20% véderőtöbblet tolvaj támadásokkal szemben,
- a védővarázslatokhoz szükséges
rúnák száma 10%-kal kevesebb,
- a tanyák 30%-kal többet termelnek,
- a felfedezéshez szükséges pénz
mennyisége és katonák száma 30%-kal
kevesebb,
- a mezőgazdasági tudománytekercsek
írása 50%-kal olcsóbb,
- a hadügy és mágia területén
elérhető maximum 40%,
- az őrtornyokban lévő íjászoknak az őrtorony nem 6, hanem 8 plusz
védőpontot ad,
- a katonai morál (csak a katonai morál!) 75% helyett 85%-hoz
közelít.
**Hátrányok:**
- a veszteségek 30%-kal magasabbak,
- a képzési költség 20%-kal nagyobb a tolvajok
és a varázslók esetében,
- a bányák 30%-kal kevesebbet termelnek,
- a tolvajok mindenből 20%-kal kevesebbet
zsákmányolnak,
- a nem haszonszerző tolvajakciók eredményessége 80%-kal alacsonyabb,
- a hadügyi tudománytekercsek írása 50%-kal
drágább,
- az ártó varázslatokhoz ötszörös mennyiségű rúna szükséges és
használatukkor a varázslók 3%-kal jobban fáradnak,
- felfedezni csak a csoport 10%-án álló ország területéig tud.
[Vissza az elejére...](#eleje)
**Ork**
A legmilitárisabb faj.
Termetük otromba, izmosak és gyorsak, büszkék arra, hogy
függetlenek. Gyermekeiket már kiskoruktól a
háborúzásra nevelik, előnyben
részesítve a támadást a
védekezéssel szemben. Felfedezőik félelmetesen
hatékonyak, bár sokkal szívesebben
zsákmányolnak beépített területet, mintsem,
hogy a föld feltörésével foglalkozzanak. Zord
körülmények között is jól érzik
magukat, nincsenek különleges elvárásaik a
környezetükkel szemben. Sebtében összetákolt
kunyhókban is elélnek, épületeik is hasonló
elven készülnek. Ebből adódóan az
épületeken komolyabb fejlesztéseket véghezvinni
elég problémás. A varázslatoktól
kifejezetten idegenkednek. A tudományok terén szinte
kizárólag csak a háborúval kapcsolatos
kutatások dominálnak.
**Speciális varázslat**
| **Szupermarkotány** |
Az ork varázslók képesek olyan varázslatot
bocsátani a katonákra, melynek hatására azok
elképzelhetetlen hatásfokkal képesek az
ennivalót hasznosítani, ilyenkor
élelmiszerfogyasztásuk drasztikusan lecsökken. A
varázslat időtartama alatt a haderő 30%-kal kevesebb
élelmet fogyaszt.
**Előnyök**
- +30% támadóerő többlet,
- az épületeket 14 (7) kör alatt építik fel,
- kettővel több tábornokkal rendelkezik,
- a hadügy és mezőgazdaság területén
elérhető maximum 40%,
- a hadügyi tudománytekercsek írása 50%-kal
olcsóbb,
- ha a támadásra küldött seregének támadóértéke magasabb, mint az otthon
maradt sereg védőértéke, akkor +20% védelmet kap minden katonai, mágikus és
tolvaj akcióval szemben, amíg ez az állapot fennáll.
**Hátrányok:**
- a tolvajok és a varázslók minden alkalommal 1%-kal
jobban fáradnak,
- minden varázslat 30%-kal több rúnába
kerül,
- az épületekhez 20%-kal több nyersanyag kell,
- a lakossági morál fokozottan romlik az adókulcs
növelésére,
- az ipari tudománytekercsek írása 50%-kal
drágább.
[Vissza az elejére...](#eleje)
**Félelf**
A félelfek ember és
elf keresztezéséből születtek valamikor, de
mára gyakorlatilag külön fajt alkotnak. Mivel mind az
emberek, mind az elfek megvetik őket, nem csoda, hogy fő
foglalatosságképp az ő kifosztásukból
élnek. Ravaszak és alattomosak, a legtöbben, ha
meglátnak egyet, rögtön ellenőrzik, hogy megvan-e
még az erszényük. Termetük vékony, de
alacsonyabbak az elfeknél. Villámgyorsan tudnak mozogni, bár
a harcban inkább védekeznek, mintsem támadnak. A
varázslataik is leginkább áldozataik
kikémlelésére szolgálnak, jajj annak, akit
egyszer kiszemelnek célpontul. A tudományokhoz nem fűlik igazán a foguk.
**Speciális varázslat**
| **Árnyak** |
Ha a varázslat aktív, akkor a tolvajok ereje megnő a
lakosság 40%-ával, de maximum a tolvajok 50%-ával.
(10000 lakos, 1000 tolvaj esetén 1500 a tolvajérték. 1000 lakos, 10000 tolvaj esetén 10400 a
tolvajérték)
**Speciális tolvajakció**
| **Támadó seregek szándékának felmérése** |
A félelf egy, csak általa használható tolvajakcióval is rendelkezik. Ennek
segítségével megtudhatja, hogy a célpont ország milyen szándékkal küldött
támadó seregeket ellene, vagy szövetségesei ellen.
**Előnyök**
- a tolvajok készültsége kevésbé csökken akciónként,
- információ- és haszonszerző akciókat akár 3%-os készültséggel is végezhet,
- pénzlopáskor a bankok védelmén más fajoknál legalább kétszeresen átlop,
- az információszerző varázslatok 10%-kal kevesebb rúnát igényelnek,
- védőereje 10%-kal magasabb,
- a katonák gyilkolása tolvajakció dupla hatásfokú,
- a tolvajlás és lakáshelyzet területén elérhető maximum 40%,
- a tolvajlási tudománytekercsek írása 50%-kal olcsóbb.
**Hátrányok:**
- az adóbevétel 10%-kal alacsonyabb,
- a támadóerő 10%-kal alacsonyabb,
- a támadó varázslatok 30%-kal több rúnába kerülnek,
- a tudománytekercsek írása 10%-kal drágább.
[Vissza az elejére...](#eleje)
**Törpe**
A törpék a föld
népe. Termetre alacsonyak, zömökek, erősek, de nem
túl fürgék. Sokáig a föld alatt éltek,
így nem csoda, hogy különös szeretet fűzi
őket össze a föld mélyével. Náluk
különb bányászokat nehéz lenne
találni, az utolsó ércrögöt is képesek
kinyerni. Ennek megfelelően nagyon strapabíróak, nem
könnyű őket két vállra fektetni.
Korábbi életüknek köszönhetően nagyon
ügyesen ki tudnak használni minden talpalatnyi földet:
törpe-országban nem látni parlagon hagyott
területet. A mágiától ösztönösen
idegenkednek, nagyon ritkán látni törpe
varázslót. Többre becsülik a
bányászatot a hadakozásnál, nem
könnyű rábírni a törpéket a
sorozásra. Szívesen foglalkoznak a tudománnyal,
bár sajnos az írásos emlékek jelentős
része megsemmisült a föld alatti klímában.
Érdekes adalék, hogy irtóznak a
magasságtól, törpe épület csak
földszintes kivitelben készül.
A törpe faj faji sajátossága, hogy meglevő területének 15%-ig,
területnövelés nélkül kutathat fel bányákat. (Részletek a [felfedezés
súgóban](help.php?topic=explore.html).)
**Speciális varázslat**
| **Raktárkulcs** |
A törpe népek évszázadokon keresztül folyamatosan ki voltak téve a környező országok
fosztogatásainak, hiszen nyersanyagkészletük szinte kimeríthetetlen volt.
Ezt megelégelve távoli országok segítségével megalkották a Raktárkulcs
varázslatot, ami megfékezi a lopkodó törzseket. A varázslat ideje alatt
minden, a raktárak ellen irányuló lopás csak fele annyi nyersanyagot visz,
mint a varázslat nélkül.
**Előnyök**
- a bányák 200%-kal többet termelnek,
- a kovácsműhelyek 200%-kal több fegyvert
készítenek, ha van elegendő alapanyag,
- 10%-kal alacsonyabb katonai veszteség,
- 20%-kal több férőhely,
- a célzott felfedezésért csak feleannyit kell fizetnie, mint más fajoknak,
- a raktárakba 50%-kal több áru fér,
- az ipar és hadügy területén
elérhető maximum 40%,
- a bányászati tudománytekercsek írása
50%-kal olcsóbb,
- a katonák továbbképzése speciális
egységekké gyorsított, alaphelyzetben 10 (6)
kör.
**Hátrányok:**
- a varázslók 25%-kal gyengébbek (ez a hátrány mások által kezdeményezett
mágikus akció kivédésekor nem jelentkezik),
- a tolvajok jobban fáradnak akciónként,
- a tekercsek 10%-kal nagyobb mértékben
amortizálódnak,
- a lakáshelyzeti tudománytekercsek írása 50%-kal
drágább.
[Vissza az elejére...](#eleje)
**Gnóm**
A gnómok igazi
feltalálók. Apró termetűek, vékony
testalkatúk. Gyönyörű , karcsú tornyokban
élnek, melyek valóságos
építészeti remekművek. Életüket a
tudományoknak és a feltalálásnak szentelik: a
világ legtöbb felfedezése gnóm
műhelyekből került ki. Könyvtáraik a
tudás valóságos tárházai. Nagyon gyors
felfogásúak és ügyes kezűek.
A mágiával való viszonyuk jó, és bár itt is
tökéletesítettek néhány dolgot, sajnos a
varázslatok alkalmazhatóságának gátat
szab, hogy hamar kimerülnek. Elméleti emberek, a gyakorlati
megvalósításhoz már nem annyira értenek.
A tolvajaik átlagosak, bár a gnóm városokban
kimagaslóan jó a közbiztonság.
**Speciális varázslat**
| **Könyvtárkulcs** |
Ismerve a gnómok viszonyát a tudományokhoz, nem
csodálható hogy a könyveket és a tekercseket
érzik legnagyobb kincsüknek. Minden könyvtárukat
ellátják egy speciális riasztórendszerrel,
melybe mágiával lehelnek életet. Ha a rendszer
aktív, még a legügyesebb félelf tolvaj sem tud
belopózni a könyvtárba, mivel a riasztó azonnal a
helyszínre vonzza a városi őrséget. A
varázslat hatóideje alatt a tekercslopási
kísérletek nem járnak eredménnyel (csak a tekercslopási
kísérletek!): le ugyan nem feltétlen bukik az
ellenfél, de tekercset nem tud zsákmányolni.
**Előnyök**
- az egyes tudományágakban elérhető max.
mérték 50%,
- az építőanyag szükséglet 10%-kal
alacsonyabb,
- a templomok 15%-kal több rúnát termelnek,
- az őrtornyok összterületből elfoglalt
arányával magasabb katonai elhárítás (nem
a területből elfoglalt arány kétszerese, mint másoknál, hanem háromszorosa,
de maximum 30%).
**Hátrányok:**
- minden haderőveszteség 30%-kal magasabb,
- az épületek építési költsége kétszeres,
- a varázslók jobban fáradnak minden
varázslásnál,
- felfedezéskor 10%-kal kisebb eséllyel találnak
bányákat,
- a raktárkapacitás 10%-kal alacsonyabb
- egy tábornokkal kevesebb,
- tudománytekercseket csak gnómtól lophat.
[Vissza az elejére...](#eleje)
**Óriás**
Az óriások eddig
ismeretlen módon érkeztek a Hódító
világába. A már honos ősfajok kezdetben
idegenkedve figyelték az új szomszédokat, mára
már megtanultak velük együtt élni. Leginkább
az elfekkel kerültek jó viszonyba, mivel ugyan messze nem
istenítik annyira a környező növényzetet, de
szakszerűen, ügyesen bánnak a földdel. Termetük
magas, jól bírják a megterhelést. Ismeretlen
őshazájukból hozták magukkal a
védművek építésének
tudományát, a varázslataikat az
ősfajoktól teljesen eltérő módon
hozzák létre, olykor elképesztő
könnyedséggel. Ennek megfelelően nagy hangsúlyt
helyeznek az oktatásra, elvétve találni csak
írástudatlan óriást. A tolvajlást
megvetik és üldözik, szinte elképzelhetetlen, hogy
egy utazót óriáslakta vidéken
megrövidítsenek. A föld mélye idegen terület
számukra, ugyan kezdetben megpróbáltak törpe mestereket
fogadni, hogy eltanulják tőlük a bányászat
mesterségét, de a mai napig nem sikerült azt
elsajátítani. A földjükhöz nagyon
ragaszkodnak, ha hosszabb időt kell otthonuktól távol
tölteniük, azt nagyon megszenvedik.
**Speciális varázslat**
| **Szieszta** |
Egy óriást
termeténél fogva sem könnyű harcban legyőzni, illetve
fogságba ejteni, ám az óriás
varázslók ismernek egy titkos mágiaformulát, melynek
segítségével az óriások hihetetlen
erővel képesek ellenállni a támadásoknak.
A varázslat ugyanis legyőzhetetlen lustaságot ébreszt a
megvarázsoltakban, akik egyenest az ágyaik felé veszik az
irányt és lefekszenek lustálkodni. Bizony nagyon össze kell szednie
magát annak a tolvajnak, aki ilyen állapotában
megpróbál vele birokra kelni, mert minden ilyen
irányú háborgatást nagyon rossz néven vesznek...
A varázslat hatása alatt minden, az óriás
ellen irányuló
tolvajakció 50%-kal kisebb zsákmányt képes
szerezni. A varázslók meggyilkolása és a tekercslopás még nehezebb, ott
csupán 20% hatásfokú, vagyis 80%-kal kevesebb.
**Előnyök**
- a katonák 15%-kal erősebbek,
- a varázslók 10%-kal erősebbek,
- a tanyák 20%-kal többet termelnek,
- a mágia és lakáshelyzet területén
elérhető maximum 40%,
- egy könyvtár 110 tekercset írhat egyszerre.
**Hátrányok:**
- a támadáskor a veszteség 20%-kal magasabb,
- a tolvajok mindenből csak 50%-nyi zsákmányt hoznak,
- a következő tolvajakciókat egyáltalán nem indíthatja: varázslók meggyilkolása, katonák
meggyilkolása, gyújtogatás,
- az épületek építéséhez
szükséges pénz- és nyersanyagmennyiség
20%-kal magasabb,
- támadáskor az úton elpusztuló katonák
aránya 20%-kal magasabb.
[Vissza az elejére...](#eleje)
**Élőhalott**
A változás korában
tömegesen kezdtek el megjelenni az élőhalottak, máig se tudja senki, hogy pontosan honnan
is. A legtöbben hatalmas mágikus erőkre gyanakodnak, amik még nem mutatták
meg igazi arcukat, és csak mintegy mellékhatásként hozták létre a holtak
feltámasztását.
Mára mindenesetre már annyian vannak, hogy külön fajként kell őket számon
tartani. Az élőhalottak viszonylag igénytelenek, bárhol megélnek. Mivel
egyszer már meghaltak, még egyszer ezt nem teszik meg, bár a tűz ősi
ellenségük, és elég gyorsan lángra tudnak kapni. Az önálló gondolkodásra
szinte képtelenek, ezért sem a varázslat, sem a tolvajlás terén nem
boldogulnak. Az életben maradáshoz nincs szükségük élelemre, és meghalni is
csak tűz által tudnak. Ezért igen sokan össze tudnak gyűlni egy kis helyen.
Csatában az elhulló ellenfelek azonnal beállnak az ő csapatába, így az
élőhalott sereg csak növekszik és növekszik...
**Speciális varázslat**
| **---** |
Az élőhalottak teljesen járatlanok
a mágia területén, ezért semmiféle varázslásra nem képesek.
**Előnyök**
- ételfogyasztásuk nulla,
- csatában és útközben nincs veszteségük,
- támadások alkalmával, más fajjal való nyertes csata esetén az ellenfél elhulló egységeit a
saját seregébe megkapja, mint sima alap katona,
- állandó betegségforrás, rá azonban hatástalan a betegség,
- hatástalan ellene a varázslók meggyilkolása, a katonák gyilkolása és a
tolvajmérgezés,
- ha az országban vihar tombol, nem zavarja,
- a földrengés csak minimális károkat okoz,
- minden indított serege azonnal vérszomjjal támad,
- az ellene irányuló emberrablások a távolság függvényében a szokottnál
kevesebb embert visznek el,
- 20%-kal több férőhely, mely szintenként tovább növekszik: a 4. szinten
ez már +30%, a 3. szinten +40%, a 2. szinten +50%, az 1. szinten pedig +60%,
- hadi ereje szintenként növekszik: a 4. szinten +10% támadó- és védőerővel
rendelkezik, a 3. szinten +20%-kal, a 2. szinten +30%-kal, míg az első
szinten +40%-kal.
**Hátrányok:**
- nem varázsolhat,
- nem indíthat semmilyen tolvajakciót,
- tudománytekercseinek maximum hatásfoka: 0%.
[Vissza az elejére...](#eleje)
**Ember**
Az ember a világ
legszokványosabb faja. Teljesen átlagos életet élnek,
már amennyire egy ember átlagos életet élhet.
Egyszer, az idők kezdetén, ők uralták a
földeket, mindennek ők az alapjai. Mára azonban
kisebbségbe kerültek a többi fajjal szemben, és
ebben a kisebbségben élik megszokott hétköznapi
életüket. Az állandó faji
háborúskodásokra próbáltak ugyan
felkészülni, de a különböző
beállítottságú ellenségekhez nagyon
nehezen alkalmazkodtak. Mára már elmondható, hogy
ők testesítik meg az ideális középutat a
Hódító népei között, melyet a
többi faj ugyan nem értékel sokra, de
kénytelen-kelletlen elismer.
**Speciális varázslat**
| **Tükörvarázs** |
A varázslat időtartama alatt minden ártó
varázslatot visszatükröz, ha az ellenfél
varázsereje kevesebb, mint az ő varázserejének
ötszöröse. Ha azonban az ellenfél több, mint
ötször akkora varázserővel rendelkezik, akkor a
tükörvarázslat hatástalan, az ártó
varázslat pedig sikerülni fog.
**Előnyök**
- nincs
**Hátrányok:**
- nincs
[Vissza az elejére...](#eleje)
