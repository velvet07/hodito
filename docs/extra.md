# Extra

**Bónusz**
A bónusz oldal a
szponzorok oldala. Azoké, akik valamivel
támogatják a Hódító
működését.
Ezen az oldalon
lehetőséged nyílik játékon belüli plusz jövedelem
szerzésére. Ehhez csupán annyit kell tenned, hogy az
oldalon
található hírdetésre kattintasz, és két
percet eltöltesz a szponzorunk oldalán. Ezután
ugyanitt, a "Megnéztem" gombra kattintva egy bizonyos
összegű extra bevételhez jutsz.
**FONTOS!** A lehetőség csak naponta
egyszer használható ki. A szponzorok oldalát
többször is látogathatod, de bónuszt csak egyszer
fogsz érte kapni.
| **Számok**
A bónusz összege, amit aranyban megkapsz, népességed 4-szerese.
**VIP
tagjainknak...****Segély súgó) is jóváírjuk ilyenkor, amihez viszont
már akkor férhetsz hozzá, amikor csak akarsz. A segélykeretben levő összeget
ráadásul el sem tudják lopni. Így VIP tagjaink a bónusz összegét duplán
kapják meg, és ez a segélykeretet folyamatosan növeli.
A VIP tagságról bővebben a [VIP
súgóban](help.php?topic=vip.html) olvashatsz.
Szezonális játékok**
Néha, szezonális jelleggel, 1-1 hónapig egy külön játékra invitáljuk VIP
tagjainkat. Ezek a szezonális játékok a normál játékmenttől függetlenül
játszhatók (értsd: ha valamit elrontasz, az az országodra nincs hatással),
és egymásra épülnek (értsd: először végig kell játszanod az elsőt, hogy
elérhesd a másodikat, majd végig kell játszanod a másodikat, hogy elérhesd
a harmadikat stb.).
A szerzonális játékok nem érhetőek állandóan el, csak a meghirdetett időben,
évente néhány alkalommal, nagyjából 1-1 hónapig.
A szezonális játékok közben jutalmakat gyűjthetsz, úgynevezett kártyák
formájában, amiket a normál játékmenetben használhatsz fel.
A legtöbb kártyát mindig a legújabb szezonális játék közben gyűjtheted. Ha
nem végeztél még a régebbi játékokkal, és most azokat játszod, akkor azok
alatt már kevesebb kártyát kaphatsz, mint azok, akik az adott játékot az
első élesítés alkalmával játszották. Ezért érdemes hamar utolérni a
többieket. :)
**A kártyák kiválasztása és megtartása**
A szezonális játék végén csak meghatározott számú kártyát tarthatsz meg. A
megtartható kártyák száma VIP tagságod hosszától* függ.
A szezonális játék ideje alatt ki kell választanod a megtartani kívánt
kártyákat. A szezonális játék ideje alatt korlátlan alkalommal
meggondolhatod magad, és változtathatsz a kiválasztott kártyákon. A
szezonális játék végeztével azonban a kiválasztott kártyák már nem
változtathatóak, és ha nem választottál ki egyet sem, akkor egyet sem
használhatsz fel!
Egy kártya kiválasztásához kattints rá. A kiválasztott kártya körül egy
piros keret jelenik meg, jelezve a kiválasztott kártyákat.
VIP tagságod hosszától* függően akár az összes kártyát is kiválaszthatod. Ez
azonban nem jelenti azt, hogy a kártyák kiválasztása automatikus!
Mindenképpen ki kell választanod a kívánt kártyákat, akkor is, ha az az
összes kártya! Ha nem választasz, akkor a szezonális játék végeztével
egyetlen kártyát sen tartasz meg, és így később fel sem használhatsz!
**A kártyák felhasználása**
A kiválasztott kártyák a szezonális játék UTÁN használhatóak fel. A Bónusz
oldalra visszatérve a még meglévő kártyáidat fogod látni. Ezek egyikére
kattintva tudod a kártyát azonnal felhasználni. Minden kártya csak egyszer
használható, felhasználása után eltűnik. Ugyanabból a kártyából több darabod
is lehet, ilyenkor mindegyiket fel tudod használni egyszer.
A kártyák felhasználására nincs időkorlát szabva. Későbbi szezonális játékok
alatt a kártyák felhasználása szünetel, és a még megmaradt kártyák mellé
újabb kártyák gyűjthetőek.
**Ha nem sikerül időben befejezni...**
Ha a játékot nem sikerül befejezni a rendelkezésre álló idő
alatt, akkor a következő szezonális játék ideje alatt folytathatod onnan,
ahol abbahagytad. Ha régebbi játékot folytatsz, vagy kezdesz el, akkor a
szerezhető jutalom mennyisége már jóval kevesebb, mint ha a legfrissebb
játékkal játszanál. Ezért érdemes a régi játékokkal gyorsan végezni, hogy
minél előbb utolérd a többieket, és mindig a legújabb játékkal
játszhass.
A legfrissebb játékot mindig csak az előző játékok befejezése után kezdheted
el. Lehetőséged van valamelyik játék teljes kihagyására is, de ilyenkor az
abban a játékban szerezhető kártyák közül egyet sem tarthatsz meg. A
kihagyást nem javasoljuk. Tartunk szezonális időszakokat, amikor nincs új
játék, hanem a meglévők befejezésére adunk plusz időt, hogy ha le lennél
maradva, akkor utolérhess mindenkit. Ilyenkor érdemes a régi játékokat
befejezni, és a lehető legtöbb kártyát összegyűjteni.
**1. játék (2016. karácsony)**
**A játék menete**
A játék körökre osztott harcokból áll, egyre erősödő ellenfelekkel szemben.
Olvasd el az aktuális helyszín leírását, majd a "TOVÁBB!" gombra kattintva
indítod a csatát.
A csata egyes körei között, amennyiben sem Te, sem az ellenfél nem halt meg,
lehetőséged van a csatát folytatni, vagy visszavonulni. Ha visszavonulsz,
akkor a játékot ugyanezzel a csatával folytathatod. Ha a csatát megnyered,
akkor a következő helyszínre kerülsz. Ha a csatát elveszted, akkor
visszakerülsz a játék legelejére.
A harc során 4 lényeges tulajdonság van:
- Max életerő: Minél magasabb, annál több/nagyobb ütéseket visel el
karaktered, mielőtt meghalna. Ha az életerő nullára csökken, karaktered
elvesztette a csatát, és elölről kell kezdenie a küldetést.
- Támadás: Minél magasabb ez az érték, sikeres támadásaidtól annál több életerőt
veszíthet ellenfeled.
- Védekezés: Minél magasabb ez az érték, annál jobban tudsz ellenfeleid
támadásai ellen védekezni.
- Kezdeményezés: Minél magasabb ez az érték, annál nagyobb eséllyel kezded
Te az adott körben a harcot.
Minden harc elkezdése 1 lépésbe kerül. Új lépéseket óránként kapsz, de csak
a "Lépések száma" mögött meghatározott maximum erejéig. Ez a maximum
országonként eltérő, VIP tagságod hosszától* függ, de minimum 10 kör.
A fő tulajdonságaidat saját belátásod szerint növelheted. A játék kezdetén 5
pontot oszthatsz szét a tulajdonságok között, majd minden egyes újonnan
megnyert csata esetén kapsz +1 elosztható pontot. Ezen felül minden harmadik
csata után kapsz +1 elosztható pontot, akkor is, ha ez nem új csata volt,
hanem valahol elbuktál, és már ismételt csata.
Minden újonnan megnyert csata után kapsz egy véletlenszerű tárgyat. Ezeket
csak az újonnan megnyert csaták után kapod. Ha valahol elbuktál, és bizonyos
csatákat újra le kell játszanod, akkor az ismételt csaták alkalmával nem
kapsz tárgyakat. A tárgyakat a csaták ELŐTT használhatod fel. A tágyak plusz
életerőt, plusz támadást, plusz védekezést, plusz kezdeményezést, vagy plusz
lépéseket adhatnak. A nagyobb hatás érdekében egyszerre több tárgyat is
felhasználhatsz. A lépéseket a plusz lépések felhasználásával sem tudod a
maximum fölé vinni, ilyenkor a plusz lépést biztosító tárgy elveszik, de
plusz lépést nem kapsz. A plusz lépés kivételével a tárgyak hatása egyetlen
csata erejéig érvényesek.
A játék során három alkalommal kapsz egy "kártyát". Ez a kártya nem a
szezonális játékban, hanem a normál játékmenetben használható fel. A kapott
kártya véletlenszerű. Minél előrébb jársz a történetben, annál értékesebb
kártyák is bekerülnek a pakliba, de nem garantált, hogy azt is fogod
kapni!
Ennek a játéknak az utólagos végigjátszásával összesen 3 kártyát
gyűjthetsz.
**2. játék (2017. húsvét)**
**Általános leírás**
Ebben a játékban egy útvesztőből kell kijutnod.
10 percenként 12 lépést kapsz, a maximum lépésszámod erejéig.
A feladat az útvesztőből való kijutás, azonban érdemes nem csak erre
koncentrálni, az útvesztőben ugyanis 10 kártya van elrejtve, melyeket utad
során összegyűjthetsz.
**A játék vége**
A játék a kijáraton való áthaladással ér véget. Amikor eléred a kijáratot,
akkor még visszafordulhatsz, nem szükséges rögtön befejezni a játékot. Ahhoz
azonban, hogy a játék véget érjen, mindenképpen ki kell jutnod. A
megszerzett kártyákat csak a kijutáskor kapod meg! Hiába gyűjtötted össze az
összes kártyát, ha nem jutottál ki időben a labirintusból, akkor nem használhatod
őket egészen addig, amíg (egy következő szezonális játék alkalmával) ki nem
jutsz.
**Ellenfelek**
Hogy ne legyen olyan egyszerű a dolgod, hogy csak végigsétálsz, időnként
ellenfelek állják utadat, akik nem engednek tovább. Ilyenkor két dolgot
tehetsz: 1, visszafordulsz; 2, harcolsz.
**Harc**
A harc minden egyes köre 1 lépésbe kerül, és e közben mindkét fél támadja
a másikat.
A harcot bármikor megszakíthatod, ha visszavonulsz a csatából. Ilyenkor
azonban visszatérve mindenki (ellenfeled is, és Te is) újra maximális
életerővel kezdi a harcot.
Ha sikerül legyőzni ellenfeledet, akkor utadat folytathatod tovább.
Ha ellenfeled győz le, akkor... nos hát ez nem jó... :) Ilyenkor nem mehetsz
tovább, de maradsz ahol vagy, ismét lehetőséget kapva a harcra egy újabb
próba során. DE! Amíg eszméletlenül fekszel az útvesztő kövén, addig a már
összegyűjtött kártyáidat ellenfeleid ellopják, és visszaviszik eredeti
helyükre. (Ugyanazokat a kártyákat fogod tudni újra összeszedni ugyanott.)
**Varázsital**
Hogy a harc könnyebben menjen, útközben varázsitalokat is összeszedhetsz.
Jól gondold azonban meg, hogy mikor használod őket!
A varázsitalt csak ott ihatod meg, ahol találtad. Nem muszáj meginnod, ott
is hagyhatod, és később visszatérhetsz hozzá ismét. Ha megittad, akkor onnan
eltűnik, ott többet nem találsz másikat.
Miután a varázsitalt megittad, hatása 100%-ról indul, és elkezd csökkenni.
Minden lépéssel 1%-ot csökken. Amikor eléri a 0-t, akkor a hatása
megszűnik.
Ha a varázsital hatása alatt harcra kerül a sor, akkor ellenfeledet azonnal
legyőzöd. Nincs hosszas csata, nincs lehetőség arra, hogy Te veszíts.
Mindenképp nyersz, már a csata első körében. A harc azonban a varázsital
hátralévő idejét megfelezi.
**Térkép**
Ha elkavarodtál, akkor segítségül megnézheted a térképet, ahol fel van
tüntetve a már bejárt rész, valamint az aktuális pozíciód. A térkép
megnézése minden alkalommal 1 lépést elvesz.
**TIPP:**
Papír, ceruza. Ezzel lépéseket spórolsz meg, és érdemes feljegyezni a
fontosabb helyszíneket is, ami a játékbeli térképen nem szerepel.
**3. játék (2017. karácsony)**
Hosszú várakozás után a Császár úgy döntött, hogy egy felderítő seregnek
ideje információt szereznie a lichek helyzetéről. Az ismert barlang
bejáratához vezető úton több lich seregbe is belebotlasz, akiket le kell
győznöd, hogy elérhesd végső célodat.
Összesen 10 sikeres csatát kell megvívnod a lichek ellen, fokozatosan
növekvő létszámú sereggel. A sereg a Hódítóban már megszokott katonai
egységekből áll össze, bár most támadni viheted az összes védő egységet is,
valamint tolvajaidat és varázslóidat is.
Folyamatosan képezhetsz sereget, a szezonális játékhoz való seregképzés nem
kerül pénzbe. Egyszerre egy darab egységet képezhetsz, a seregek képzési
ideje más és más. Amikor a képzés elkészült, felveheted az elkészült
egységet a seregedbe, majd újabb egység képzését kezdheted el.
A csaták előtt össze kell állítanod a támadó seregedet. Ehhez a meglévő
(csak a szezonális játék alatt használható!) egységeid közül kell
választanod.
A csatát Te kezded. Mindig a piros háttérrel jelzett egységgel végezhetsz
valamilyen akciót. Ez lehet lépés egy másik mezőre, vagy lehet egy
ellenséges egység megtámadása.
Lépni csak vízszintesen, vagy függőlegesen tudsz. A két lépést egy körben
kombinálni nem lehet. Minden egységnek van egy maximális lépésszáma, annál
többet nem léphetsz velük, de kevesebbet igen.
Támadáshoz kattints a megtámadni kívánt egységre. Ehhez normál esetben
közvetlenül a mellette lévő mezőn kell állnod, ez alól egyedül a varázsló a
kivétel, aki bárhonnan bárkit tud támadni.
A megtámadott egység a támadást követően esélyt kap a visszatámadásra -- ha
erre fizikailag lehetősége van, vagyis a szomszédos mezőn áll.
Ha egy egységgel az adott körben nem szeretnél csinálni semmit, akkor
kattints saját magára, a pirossal jelzett egységre.
Ellenfeled lépésekor az utoljára lépett egységet világoskék háttérrel látod
a könnyebb beazonosítás érdekében.
A csaták előrehaladtával mind a Te egységeid, mind a lich egységek egyre
több életerővel rendelkeznek a csata kezdetekor.
Az az egység, amelyiknek az életereje elfogy, lekerül a tábláról. A tábláról
ilyen módon lekerült egységeidet a seregedből is elveszted, de természetesen
a helyükre új egységeket képezhetsz.
A csatát az nyeri meg, aki az ellenfél összes egységét megölte.
Esélytelennek tűnő csata közben használhatod a "visszavonulás" gombot,
amivel a még életben lévő egységeid megmaradnak, és visszakerülsz a csata
előtti oldalra, ahol további egységeket képezhetsz, illetve a támadó
seregedet akár más összeállításra is átszervezheted. Az aktuális csatát
ilyenkor elölről kell kezdeni.
És végezetül az egységek részletes leírása és statisztikái:
| **Katona**
| Képzési idő: | 10 perc
| Mozgás: | 1
| Támadás: | 1
| Védekezés: | 1
|
| **Védő**
| Képzési idő: | 30 perc
| Mozgás: | 2
| Támadás: | 0
| Védekezés: | 4
|
| **Támadó**
| Képzési idő: | 30 perc
| Mozgás: | 2
| Támadás: | 3
| Védekezés: | 0
|
| **Tolvaj**
| Képzési idő: | 3 óra
| Mozgás: | 1
| Támadás: | Támadáskor a szomszédos mezőn álló ellenséges egység életerejének felét (ha az minimum 1) elrabolja, és azt a támadó sereg nem tolvaj egységei közül valamelyiknek véletlenszerűen átadja.
| Védekezés: | 1
|
| **Varázsló**
| Képzési idő: | 1 óra
| Mozgás: | 1
| Támadás: | 1; Bármely ellenséges egységet meg tud támadni, függetlenül attól, hogy az hol helyezkedik el a táblán.
| Védekezés: | 1
|
| **Lovas**
| Képzési idő: | 2 óra
| Mozgás: | 3
| Támadás: | 6
| Védekezés: | 2
|
| **Íjász**
| Képzési idő: | 2 óra
| Mozgás: | 3
| Támadás: | 1; Bármely ellenséges célpontot támadhatja, akire vízszintesen vagy függőlegesen tiszta rálátása van.
| Védekezés: | 5
|
| **Elit**
| Képzési idő: | 2 óra
| Mozgás: | 4
| Támadás: | 5
| Védekezés: | 5
| +2 életerő a többi egységhez képest
|
A szezonális játék alatt szerzett kártyákat csak akkor kapod meg, amikor
élve visszaérsz a Császárhoz a palotába. Ha nem sikerül az összes csatán
végigjutnod, akkor az addig gyűjtött kártyákat nem tarthatod meg.
**4. játék (2018. pünkösd)**
A háború elkerülhetetlen. És mint minden háborúban, most is
létfontosságú a seregek ellátásának folyamatos biztosítása. A mostani
fejezetben minél több tartalékot kell felhalmoznod, hogy kitartson a háború
végéig.
Egy üres farmmal kezdesz, ahol egyszerre egy termelést végezhetsz; valamint
100 arannyal, amiből a termesztéshez szükséges magokat, palántákat és
gombákat veheted meg, vagy akár új termőterületet is.
Mielőtt bármit termelhetnél, be kell vásárolnod.
A magok és gombák ára változó, ahogyan az érési idejük is, a kész áru
eladásáért kapott arany mennyisége is, és a Császár által megítélt értékük
is.
| **Áru** | **Idő** | **Érték** | **Eladás** | **Vétel**
| Gomba | 1 óra | 2 pont | 2 arany | 1 arany
| Búza | 2 óra | 3 pont | 3 arany | 2 arany
| Cikóriakávé | 4 óra | 5 pont | 5 arany | 3 arany
| Répa | 8 óra | 9 pont | 8 arany | 4 arany
| Napraforgó | 12 óra | 13 pont | 10 arany | 5 arany
| Alma | 24 óra | 25 pont | 18 arany | 9 arany
Az ültetés után minden áru a megadott óraszámig növekszik, fejlődik és érik.
Ezután learathatod. Az áru ekkor a raktáradba kerül. Ha pénzre van
szükséged, akkor a raktárban lévő áruid közül eladhatsz egyet vagy többet,
hogy ezután újabb termőterületet, vagy magokat vehess.
A termőterület ára egyre magasabb:
| **Terület** | **Ár**
| 1. terület | ingyenes
| 2. terület | 20 arany
| 3. terület | 60 arany
| 4. terület | 120 arany
| 5. terület | 200 arany
| 6. terület | 300 arany
| 7. terület | 420 arany
| 8. terület | 560 arany
| 9. terület | 720 arany
| 10. terület | 900 arany
Összesen 30 napod van a termelésre, de ha a játékot nem a szezonális időszak
elején kezded, akkor a szezonális időszak vége ennek előbb véget
vethet.
Bármikor befejezheted a játékot az aktuális pontszámon, ami a raktáradban
lévő árukból számolódik. Lehetőséged van a 30 nap újraindítására is, de
mindenképpen vedd figyelembe a szezonális időszak végét. Ha a szezonális
időszak véget ér, és még nem fejezted be a játékot, akkor a befejezésre a
következő szezonális időszakban lesz lehetőséged, addigra a 30 nap már
mindenképpen letelik. Ekkor dönthetsz úgy, hogy elölről kezded a 30
napot.
A 30 nap letelte után nem ültethetsz, és nem arathatsz, csak a játék
befejezése és újrakezdése lehetőségek lesznek aktívak.
A játékban kártyát csak a játék legvégén, a játék befejezésekor kapsz. A
kapott kártyák darabszáma az elért eredményedtől függ. A Császár által jónak
ítélt értékhez képest elért százalékos eredményedet folyamatosan nyomon
követheted.
A cél érték 2000 pont, a legtöbb kártyát ennek elérése után kapod.
**5. játék (2018. karácsony)**
Most, hogy az ellátmány kérdése megoldva, ideje kiválasztani a háborúra a
legjobb harcosokat. Vajon megvan ehhez a megfelelő képességed? Ideje
letesztelni!
Az ország legjobb lovagjai gyűltek össze, hogy összemérjék erejüket, és
kikerüljön közülük a csapatokat vezető néhány legjobb harcos.
A feladatod: bizonyítani, hogy megvan a képességed a legjobbak
kiválasztására.
Múltbeli eredményeik alapján meg kell tippelned, hogy ki lesz a következő
összecsapás győztese. Ennyire egyszerű! :)
Egyszerre több harc is folyik, a sikeres teljesítéshez az összes kimenetelét
pontosan kell megtippelned.
Az eredményeket a sportfogadásban megszokottak szerint teheted meg: "1," ha
szerinted az első versenyző lesz a nyertes. "2," ha szerinted a második
versenyző lesz a nyertes. "X," ha szerinted az összecsapás döntetlen
eredményt hoz.
Minden csoport utolsó 24 összecsapásának résztvevőit és eredményeit
láthatod. (Érdemes felírni ezeket, hogy a 12 órán túli eredményeket is
visszanézhesd később.)
A lovagok ereje az összecsapások között nem változik, kivéve ha egy olyan
ellenféllel kerülnek párosításra, akivel már harcoltak. Ha két olyan lovag
harcol, akik már találkoztak egymással, akkor taktikát váltanak, és
mindkettejük ereje véletlenszerűen megváltozik (lehet akár jobb is, akár
rosszabb is; például akár mindkettőnek egyszerre rosszabb is).
Minden fél órában új harcok kezdődnek. A tippeket óra 0 perc és óra 30 perc
előtt le kell adnod. Miután tippeltél, a meccsek kezdetéig még
módosíthatsz. Amint az új félóra elkezdődik, az előző versenyek eredményei
láthatóak lesznek, és ha nyertél, akkor megtudod, hogy hány találatod
volt.
A szezonális játék ideje alatt akár az összes harcra is fogadhatsz.
Kártyákat a 3., 6. és 9. telitalálatos eredményed hoz.
**6. játék (2019. pünkösd)**
A mostani játék egy része adja magát, egy másik részét pedig Neked kell
kitalálnod. A súgó mostani része csak a számolásokkal kapcsolatban ad
segítséget.
**Gyorsaság:** Meghatározza, hogy ki kezdi a csata adott körét.
**Erő:** Az ütés maximális ereje, ha sikerül eltalálnod az
ellenfelet.
**Állóképesség:** Egy téged eltaláló ütésből maximum ennyit tudsz sérülés
nélkül elviselni.
**Találékonyság:** Ha sikerül eltalálnod az ellenfeledet, akkor minél
magasabb a találékonyságod, annál több sebzést mindenképpen okozol.
**Szerencse:** A támadás teljes kivédésének esélye.
**7. játék (2019. karácsony)**
Cél: a teljes terület elfoglalása mind a tíz szigeten.
Körönként egy akciót végezhetsz, utána ellenfeled lép. Percenként kapsz egy
új kört. A maximum összegyűjthető lépések számát VIP tagságod hossza(*)
határozza meg.
Akciók:
- Ha még nincs területed, akkor bármely üres terület elfoglalása egy
egységgel.
- Meglévő területeid valamelyikére egy új egység letétele. (Egy területen
maximum 50 egység lehet.)
- Ha már van területed, akkor bármely, azzal szomszédos üres terület
elfoglalása minimum egy egység odamozgatásával. Minimum egy egységet meg
kell tartanod. (Egy területen maximum 50 egység lehet.)
- Szomszédos területeid között egységek mozgatása. Minimum egy egységet
meg kell tartanod. (Egy területen maximum 50 egység lehet.)
- Őrtorony építése saját területen. Az első torony építése 10 egységbe, a második 20
egységbe, a harmadik 30 egységbe, a negyedik 40 egységbe kerül. Az építés
után minimum 1 egységnek maradnia kell az adott területen. (Tehát az első
tornyot 11 egységgel az adott területen építheted, akkor kapsz egy tornyot,
és marad ott 1 egységed.) Egy területen csak egy torony lehet.
- Saját területeddel szomszédos, ellenfél terület támadása.
A támadás tudnivalói:
- Őrtorony nélküli területet támadásához minimum 2 egység kell.
- Őrtoronyos terület támadásához minimum 10 egység kell.
- Az őrtorony megduplázza az ott lévő egységek védőértékét.
- A támadás dobókocka módszerrel történik. Ez azt jelenti, hogy egy
egyértelmű létszámbeli fölény nem jelenti feltétlenül a csata megnyerését.
Mind a védő, mind a támadó annyi oldalú dobókockával dob, amennyi a
védő/támadó értéke. A magasabb támadói dobás jelenti a sikeres
területfoglalást.
- Az elfoglalt területen lévő összes védőegység elveszik. A torony is.
- Sikertelen támadás esetén a teljes támadósereg elveszik.
- Sikeres támadás esetén a támadó sereg fele letelepszik az új területen.
Ha ellenfeled elfoglalja az utolsó területedet is, akkor újrakezdheted a
szigetet. Az adott forduló feladására más módon nincsen lehetőség. Ha fel
szeretnéd adni, és az adott fordulót újrakezdeni, akkor indíts esélytelen
támadásokat ellenfeled ellen, majd hagyd, hogy minden területedet
elfoglalja. Ekkor lesz lehetőség az adott forduló újrakezdésére.
**8. játék (2020. karácsony)**
Fejtsd meg a rejtvényt, szerezz kártyákat! :) Ehhez nem is kell súgó.
:D
Összesen 30 rejtvényt kaphatsz, az első 10 helyes megfejtésért kapsz egy-egy kártyát. Ezeknek nem kell
az első tíz feladvány megfejtéseinek lennie, bármelyik tíz lehet.
Helytelen válasz után újra próbálkozhatsz. Nem gond, ha véletlenül elgépeled
a megfejtést.
Ha egy rejtvénnyel nem bírkózol meg, azt feladhatod, és másnap kapod a
következőt.
A helyes megfejtés leadását (vagy a rejtvény feladását) követő másnap kapod
a következő feladatot, emiatt érdemes még UTC éjfél előtt beküldeni az
aznapi rejtvényt. Új feladvány UTC éjféltől.
Mind a 30 rejtvény helyes megfejtése esetén 3 újabb kártyát kapsz.
Felzárkózó időszakban már csak a 30 rejtvény megfejtéséért járó 3 kártyát
kapod.
*VIP tagság hossza alatt az eddig, a Hódító kezdete óta, az adott országra megváltott VIP
tagságok hossza értendő, nem a most még hátralévő körök száma!
</br
