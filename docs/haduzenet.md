# Haduzenet

**Hadüzenet**
Ha valakit nem csak egy-egy alkalommal támadsz, hanem egy hosszabb háborúba
mész bele, akkor célszerű ezt tudatni a másik féllel, és hadat üzenni neki.
Ezzel erődet jobban összpontosítod konkrét célpontokra.
A hadüzenet az elhúzódó háborúk formális jelölése. Ha olyan országot
támadsz, akivel hadban állsz, akkor sikeres támadásod sokkal eredményesebb
lesz.
Konkrétan: minden katonai akció, minden tolvajakció, és egy kivételével
minden azonnal ható mágikus akció 20%-kal magasabb eredményt jelent, ha sikerrel jársz.
Az egyetlen mágikus akció, amely kivételt képez, az a földrengés, ennek
eredményességét a hadüzenet nem erősíti. (Nem azonnal ható varázslat a vihar
és a szárazság, hiszen ezek a varázslás pillanatában semmi hatást nem fejtenek
ki, csupán a körváltások alatt érezhetőek.)
Csak az eredmény változik! Azt, hogy sikerül-e az adott akció, vagy sem, azt
a hadüzenet nem befolyásolja, tehát sem plusz védőerőt, sem plusz támadóerőt
nem jelent.
A hadbanállás ideje alatt MINDKÉT fél akciói erősödnek, nemcsak a
hadüzenetet küldő félé!
A hadüzenet egy felkészülési idővel kezdődik. Ez alap esetben 24 kör. Ez
alatt az idő alatt a hadüzenetet küldő ország nem kezdeményezhet támadást,
időt adva a másik országnak a felkészülésre. Ha azonban a hadüzenetet kapó
ország úgy dönt, hogy nincs szükség erre a felkészülési időre, akkor ő
azonnal indíthat támadást. Ilyenkor a felkészülési idő azonnal
megszakad, és mindkét fél támadhat.
A felkészülési időt követően még 49 körig a hadüzenet nem vonható vissza.
Visszavonni csak az azt küldő ország tudja.
A hadüzenet küldése ellenséges akciónak számít, ami után minimum 12 óráig
nem mehetsz el szabadságra!
Egyszerre maximum 3 darab hadüzenetet küldhetsz, a Te országodnak viszont
korlátlan számú ország üzenhet egyidőben hadat. Azokat az országokat,
akikkel éppen hadban állsz, a pontlistában pirossal kiemelve
láthatod.
Hadüzenetet csak VIP ország küldhet.
A VIP tagságról bővebben a [VIP
súgóban](help.php?topic=vip.html) olvashatsz.
